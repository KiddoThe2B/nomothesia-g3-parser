Signature Not
Verified
Digitally signed by
THEODOROS MOUMOURIS
Date: 2015.04.27 20:33:10
EEST
Reason: Signed PDF
(embedded)
Location: Athens, Ethniko
Typografio

383

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 43

ΤΕΥΧΟΣ ΠΡΩΤΟ

27 Απριλίου 2015
ΝΟΜΟΣ ΥΠ' ΑΡΙΘ. 4323
Κύρωση της από 20 Απριλίου 2015 Πράξης Νομοθετι−
κού Περιεχομένου «Κατεπείγουσα ρύθμιση για τη
μεταφορά ταμειακών διαθεσίμων των Φορέων Γενι−
κής Κυβέρνησης προς επένδυση στην Τράπεζα της
Ελλάδος» (Α΄ 41)
O ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο 1
Κυρώνεται και έχει ισχύ νόμου από τη δημοσίευσή της
στην Εφημερίδα της Κυβερνήσεως, η από 20 Απριλίου
2015 Πράξη Νομοθετικού Περιεχομένου «Κατεπείγουσα
ρύθμιση για τη μεταφορά ταμειακών διαθεσίμων των
Φορέων Γενικής Κυβέρνησης προς επένδυση στην Τρά−
πεζα της Ελλάδος», που δημοσιεύθηκε στο υπ’ αριθμόν
41 Φύλλο της Εφημερίδας της Κυβερνήσεως (Τεύχος Α΄)
και έχει ως εξής:
«ΠΡΑΞΗ ΝΟΜΟΘΕΤΙΚΟΥ ΠΕΡΙΕΧΟΜΕΝΟΥ
«Κατεπείγουσα ρύθμιση για τη μεταφορά ταμειακών
διαθεσίμων των Φορέων Γενικής Κυβέρνησης προς
επένδυση στην Τράπεζα της Ελλάδος»
Ο ΠΡΟΕΔΡΟΣ ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Την παράγραφο 1 του άρθρου 44 του Συντάγματος.
2. Την έκτακτη περίπτωση εξαιρετικά επείγουσας
και απρόβλεπτης ανάγκης για τη μεταφορά ταμειακών
διαθεσίμων των Φορέων Γενικής Κυβέρνησης και των
Οργανισμών Τοπικής Αυτοδιοίκησης α΄ και β΄ βαθμού
προς επένδυση στην Τράπεζα της Ελλάδος.
3. Τη σχετική πρόταση του Υπουργικού Συμβουλίου.
ΑΠΟΦΑΣΙΖΟΥΜΕ
Άρθρο Πρώτο
Οι Φορείς της Γενικής Κυβέρνησης, όπως αυτοί προσ−
διορίζονται από το ισχύον «Μητρώο Φορέων Γενικής
Κυβέρνησης» που τηρείται με ευθύνη της Ελληνικής
Στατιστικής Αρχής και οι Οργανισμοί Τοπικής Αυτοδι−
οίκησης α΄ και β΄ βαθμού, υποχρεούνται να καταθέτουν

τα ταμειακά τους διαθέσιμα και να μεταφέρουν τα κε−
φάλαια προθεσμιακών τους καταθέσεων σε λογαρια−
σμούς ταμειακής διαχείρισης που τηρούν στην Τράπεζα
της Ελλάδος, κατά παρέκκλιση κάθε άλλης γενικής ή
ειδικής διάταξης ή διαδικασίας. Από την υποχρέωση
αυτή εξαιρούνται τα κεφάλαια που απαιτούνται για την
κάλυψη των ταμειακών τους αναγκών για το επόμενο
δεκαπενθήμερο, καθώς και τα κεφάλαια που έχουν κα−
τατεθεί από τους ανωτέρω φορείς στο Ταμείο Παρακα−
ταθηκών και Δανείων. Εξαιρούνται επίσης οι Δημόσιες
Επιχειρήσεις κατά την έννοια της παραγράφου 5, οι
Δημόσιοι Οργανισμοί κατά την έννοια της παραγράφου
6 του άρθρου 1 του ν. 3429/2005 (Α΄ 314) καθώς και οι
Φορείς Κοινωνικής Ασφάλισης, οι οποίοι δύνανται να
μεταφέρουν τα ως άνω αναφερόμενα κεφάλαια στην
Τράπεζα της Ελλάδος για τον ίδιο σκοπό.
Επί των κεφαλαίων που είναι κατατεθειμένα ή θα κα−
τατεθούν στους ανωτέρω λογαριασμούς της Τράπεζας
της Ελλάδος εφαρμόζονται οι διατάξεις της περίπτωσης
ζ΄ της παραγράφου 11 του άρθρου 15 του Ν. 2469/1997
(Α΄ 38), όπως ισχύουν.
Άρθρο Δεύτερο
Η ισχύς της παρούσας, η οποία θα κυρωθεί νομοθετι−
κά κατά το άρθρο 44 παράγραφος 1 του Συντάγματος,
αρχίζει από 17.3.2015.
Αθήνα, 20 Απριλίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΠΡΟΚΟΠΙΟΣ Β. ΠΑΥΛΟΠΟΥΛΟΣ
Ο ΠΡΩΘΥΠΟΥΡΓΟΣ

ΑΛΕΞΙΟΣ Π. ΤΣΙΠΡΑΣ
ΤΑ ΜΕΛΗ ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ

Ιωάννης Δραγασάκης, Νικόλαος Βούτσης, Γεώργιος
Σταθάκης, Παναγιώτης Κομμένος, Αριστείδης − Νικό−
λαος −Δημήτριος Μπαλτάς, Παναγιώτης Λαφαζάνης,
Νικόλαος Παρασκευόπουλος, Ιωάννης Βαρουφάκης,
Παναγιώτης Σκουρλέτης, Παναγιώτης Κουρουμπλής,
Νικόλαος Παππάς, Αλέξανδρος Φλαμπουράρης, Πανα−
γιώτης Νικολούδης, Γεώργιος Κατρούγκαλος, Ιωάννης
Πανούσης, Αναστασία Χριστοδουλοπούλου, Θεόδωρος
Δρίτσας, Έλενα Κουντουρά, Χρήστος Σπίρτζης, Νικό−

384

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

λαος Ξυδάκης, Αναστάσιος Κουράκης, Ιωάννης Τσιρώνης, Ευάγγελος Αποστόλου, Νικόλαος Χουντής, Ευκλείδης
Τσακαλώτος, Όλγα− Νάντια Βαλαβάνη, Δημήτριος Μάρδας, Θεανώ Φωτίου, Ουρανία Αντωνοπούλου, Δημήτριος
Στρατούλης, Ανδρέας Ξανθός.»
Άρθρο 2
Η ισχύς του νόμου αυτού αρχίζει από τη δημοσίευσή του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 27 Απριλίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΠΡΟΚΟΠΙΟΣ Β. ΠΑΥΛΟΠΟΥΛΟΣ
Ο ΥΠΟΥΡΓΟΣ
ΟΙΚΟΝΟΜΙΚΩΝ

Ο ΑΝΑΠΛΗΡΩΤΗΣ
ΥΠΟΥΡΓΟΣ ΟΙΚΟΝΟΜΙΚΩΝ

ΓΙΑΝΗΣ ΒΑΡΟΥΦΑΚΗΣ

ΔΗΜΗΤΡΙΟΣ ΜΑΡΔΑΣ

Θεωρήθηκε και τέθηκε η Μεγάλη Σφραγίδα του Κράτους.
Αθήνα, 27 Απριλίου 2015
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ

ΝΙΚΟΛΑΟΣ ΠΑΡΑΣΚΕΥΟΠΟΥΛΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000432704150002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

