Signature Not
Verified
Digitally signed by
THEODOROS MOUMOURIS
Date: 2015.01.21 18:28:01
EET
Reason: Signed PDF
(embedded)
Location: Athens, Ethniko
Typografio

97

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 12

ΤΕΥΧΟΣ ΠΡΩΤΟ

21 Ιανουαρίου 2015
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 14
Εφαρμογή της απόφασης 1989 (2011) του Συμβουλίου
Ασφαλείας του Οργανισμού Ηνωμένων Εθνών.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
΄Εχοντας υπόψη:
1. Το άρθρο 25 του καταστατικού Χάρτη του ΟΗΕ
όπως αυτός κυρώθηκε με τον Α.Ν. 585/1945 (ΦΕΚ Α΄ 242).
2. Το άρθρο 1 παρ. 1 του Α.Ν. 92/1967 «περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (ΦΕΚ Α΄ 139).
3. To Προεδρικό Διάταγμα 85/2012 (ΦΕΚ Α΄ 141), το
άρθρο 1 του Προεδρικού Διατάγματος 94/2012 (ΦΕΚ Α΄
149), το άρθρο 3 του Προεδρικού Διατάγματος 98/2012
(ΦΕΚ Α΄ 160), το άρθρο 1 του Προεδρικού Διατάγματος
118/2013 (ΦΕΚ Α΄ 152), το Προεδρικό Διάταγμα 89/2014
(ΦΕΚ Α΄ 134) και το Προεδρικό Διάταγμα 158/2014 (ΦΕΚ
Α΄ 240).
4. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Προεδρικού Διατάγματος 63/2005
(ΦΕΚ Α΄ 98).
5. Την απόφαση του Υπουργού Εξωτερικών από 16
Ιανουαρίου 2012 περί δημοσίευσης της απόφασης
1989 (2011) του Συμβουλίου Ασφαλείας των Ηνωμένων
Εθνών (ΦΕΚ Α΄ 18).
6. Το γεγονός ότι από τις διατάξεις του παρόντος
Διατάγματος δεν προκαλείται δαπάνη σε βάρος του
προϋπολογισμού.
7. Τις υπ’ αριθ. 157/2013, 66/2014 και 307/2014 γνωμο−
δοτήσεις του Συμβουλίου της Επικρατείας μετά από
πρόταση των Υπουργών Εξωτερικών, Οικονομικών,
Εθνικής Άμυνας, Ανάπτυξης και Ανταγωνιστικότητας,
Υποδομών, Μεταφορών και Δικτύων, Δικαιοσύνης, Δια−
φάνειας και Ανθρωπίνων Δικαιωμάτων, Δημόσιας Τάξης
και Προστασίας του Πολίτη και Ναυτιλίας και Αιγαίου,
αποφασίζουμε:

Άρθρο 1
Ο όρος «Ενιαίο Κατάλογο» στις διατάξεις των άρθρων
2, 3 και 4 του Προεδρικού Διατάγματος 67/2010 (ΦΕΚ Α΄
118), αντικαθίσταται από τον όρο «Κατάλογο Κυρώσεων
της Αλ−Κάϊντα».
Άρθρο 2
Η δεύτερη παράγραφος του άρθρου 2 του Προεδρι−
κού Διατάγματος 67/2010 (ΦΕΚ Α΄ 118), για την «εφαρ−
μογή των αποφάσεων 1735(2006) και 1822(2008) του
Συμβουλίου Ασφαλείας του Οργανισμού Ηνωμένων
Εθνών» όπως αυτή αντικαταστάθηκε από το άρθρο 2
του Προεδρικού Διατάγματος 20/2013 (ΦΕΚ Α΄ 48) «περί
εφαρμογής της απόφασης 1904(2009) του Συμβουλίου
Ασφαλείας του Οργανισμού Ηνωμένων Εθνών», αντι−
καθίσταται ως εξής:
«2. Η γνωστοποίηση της παραγράφου 1 περιλαμβάνει:
α) περίληψη των λόγων της καταχώρισης, β) περιγραφή
των επιπτώσεων της καταχώρισης όπως αυτές καθο−
ρίζονται στις σχετικές αποφάσεις, γ) τις διαδικασίες
της Επιτροπής, η οποία συστάθηκε με την Απόφαση
1267(1999) του Συμβουλίου Ασφαλείας των Ηνωμένων
Εθνών, για την εξέταση αιτημάτων διαγραφής από τον
Κατάλογο, περιλαμβανομένης της δυνατότητας υπο−
βολής ενός τέτοιου αιτήματος στο Διαμεσολαβητή,
σύμφωνα με την παράγραφο 21 και το Παράρτημα ΙΙ
της απόφασης 1989(2011) του Συμβουλίου Ασφαλείας
του Οργανισμού Ηνωμένων Εθνών και δ) τις διατάξεις
της απόφασης 1452(2002) του Συμβουλίου Ασφαλείας
του Οργανισμού Ηνωμένων Εθνών, η οποία έχει ενσω−
ματωθεί στην ελληνική έννομη τάξη με το Προεδρικό
Διάταγμα 56/2005.»
Άρθρο 3
Η περίπτωση (α) του άρθρου 5 του Προεδρικού
Διατάγματος 56/2005 (ΦΕΚ Α΄ 86) αντικαθίσταται
ως εξής:
«(α) απαιτούνται για βασικά έξοδα, μεταξύ των οποίων
πληρωμές για τρόφιμα, ενοίκια ή υποθήκες, φάρμακα
και ιατρική θεραπεία, φόρους, ασφάλιστρα, και δαπά−
νες κοινής ωφέλειας, ή αποκλειστικά για την πληρωμή
ευλόγων επαγγελματικών αμοιβών και την αποζημίωση

98

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

για πραγματοποιηθέντα έξοδα που σχετίζονται με την
παροχή νομικών υπηρεσιών, ή αμοιβών ή χρεώσεων για
υπηρεσίες που αφορούν την συνήθη διατήρηση ή φύ−
λαξη δεσμευμένων κεφαλαίων ή άλλων περιουσιακών
στοιχείων ή οικονομικών πόρων, κατόπιν γνωστοποίη−
σης από τα σχετικά Κράτη προς την Επιτροπή που έχει
συσταθεί σύμφωνα με την απόφαση 1267(1999) του Συμ−
βουλίου Ασφαλείας του Οργανισμού Ηνωμένων Εθνών,
της πρόθεσης να επιτραπεί, όπου αυτό απαιτείται, η
πρόσβαση σε αυτά τα κεφάλαια, περιουσιακά στοιχεία
ή σε αυτούς τους πόρους, και εφ’ όσον δεν υπάρξει
αρνητική απόφαση της Επιτροπής εντός της προθε−
σμίας η οποία προβλέπεται από την παράγραφο 15 της
απόφασης 1735(2006) του Συμβουλίου Ασφαλείας του
Οργανισμού Ηνωμένων Εθνών.»
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων

Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 19 Ιανουαρίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΝΙΚΟΛΑΟΣ − ΓΕΩΡΓΙΟΣ ΔΕΝΔΙΑΣ ΚΩΝΣΤΑΝΤΙΝΟΣ ΣΚΡΕΚΑΣ
ΥΠΟΔΟΜΩΝ, ΜΕΤΑΦΟΡΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ

ΚΑΙ ΔΙΚΤΥΩΝ

ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ

ΝΑΥΤΙΛΙΑΣ

ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000122101150002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

