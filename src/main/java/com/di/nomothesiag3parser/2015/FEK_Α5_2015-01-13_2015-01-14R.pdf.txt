Signature Not
Verified
Digitally signed by
THEODOROS MOUMOURIS
Date: 2015.01.14 11:28:32
EET
Reason: Signed PDF
(embedded)
Location: Athens, Ethniko
Typografio

17

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 5

ΤΕΥΧΟΣ ΠΡΩΤΟ

13 Ιανουαρίου 2015
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 6
Eφαρμογή της απόφασης 2094 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.), όπως κυρώθηκε με τον
Α.Ν. 585/1945 (Α΄ 242).
2. Το άρθρο 1 παρ. 1 του Α.Ν. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄ 49).
4. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του π.δ/τος 63/2005 (Α΄ 98).
5. Την από 28 Μαρτίου 2013 απόφαση του Υπουργού
Εξωτερικών Φ.4980/ΑΣ 15595 «Απόφαση 2094 (2013) του
Συμβουλίου Ασφαλείας Ο.Η.Ε. σχετικά με τη Λαϊκή Δη−
μοκρατία της Κορέας» (Α΄ 84).
6. Το προεδρικό διάταγμα 151/2007 «Εφαρμογή της
απόφασης 1695 (2006) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 194).
7. Το προεδρικό διάταγμα 85/2009 «Εφαρμογή της υπ’
αριθμ. 1718 (2006) απόφασης του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 113).
8. Το προεδρικό διάταγμα 13/2013 «Περί εφαρμογής
της απόφασης 1874 (2009) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 39).
9. Το προεδρικό διάταγμα 132/2014 «Περί εφαρμογής
της απόφασης 2087 (2013) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 209).
10. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
11. Τις υπ’ αριθμ. 59/2014 και 295/2014 γνωμοδοτήσεις
του Συμβουλίου της Επικρατείας μετά από πρόταση των

Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου, αποφασίζουμε:
Άρθρο 1
1. Τα μέτρα του άρθρου 3 του προεδρικού διατάγμα−
τος 85/2009 (Α΄ 113) εφαρμόζονται στα αντικείμενα που
απαγορεύονται από το άρθρο 1, παράγραφοι α), β) και γ)
του προαναφερθέντος προεδρικού διατάγματος και στα
αντικείμενα που απαγορεύονται από τα άρθρα 1 και 2
του προεδρικού διατάγματος 13/2013 (Α΄ 39).
2. Τα μέτρα του άρθρου 3 του προεδρικού διατάγ−
ματος 85/2009 (Α΄ 113) εφαρμόζονται επίσης αναφο−
ρικά με τα άρθρα 14 και 15 του παρόντος. Τα μέτρα
αυτά εφαρμόζονται επίσης σε μεσιτικές ή σε άλλες
διαμεσολαβητικές υπηρεσίες, συμπεριλαμβανομένων
των ρυθμίσεων που αφορούν την παροχή, συντήρηση ή
χρήση απαγορευμένων αντικειμένων σε άλλα Κράτη ή
την προμήθεια, πώληση ή μεταφορά προς άλλα Κράτη
ή τις εξαγωγές από άλλα Κράτη.
Άρθρο 2
Τα μέτρα του άρθρου 4 του προεδρικού διατάγμα−
τος 85/2009 (Α΄ 113) εφαρμόζονται επίσης στα άτομα
και στους φορείς που αναφέρονται στα παραρτήμα−
τα Ι και ΙΙ της απόφασης 2094 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.),
τα οποία παρατίθενται ως Παραρτήματα Α και Β του
παρόντος καθώς επίσης και σε οποιαδήποτε άτομα ή
φορείς ενεργούν εκ μέρους τους ή σύμφωνα με οδηγίες
τους, και σε φορείς που ανήκουν ή ελέγχονται από αυτά
τα άτομα ή φορείς, μεταξύ άλλων μέσω παρανόμων
μέσων. Τα προαναφερθέντα μέτρα εφαρμόζονται σε
οποιαδήποτε άτομα ή φορείς ενεργούν εκ μέρους ή
σύμφωνα με οδηγίες ατόμων και φορέων που έχουν ήδη
οριστεί από το Συμβούλιο Ασφαλείας του Ο.Η.Ε. ή από
την Επιτροπή που συστάθηκε δυνάμει της παραγράφου
12 της απόφασης 1718 (2006) του Συμβουλίου Ασφαλείας
και σε φορείς που ανήκουν ή ελέγχονται από αυτά τα
άτομα ή φορείς, μεταξύ άλλων μέσω παρανόμων μέσων.
Άρθρο 3
Τα μέτρα του άρθρου 5 του προεδρικού διατάγμα−
τος 85/2009 (Α΄ 113) εφαρμόζονται επίσης στα άτομα

18

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

που αναφέρονται στο παράρτημα Ι της απόφασης 2094
(2013) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.), το οποίο παρατίθεται ως Παράρ−
τημα Α του παρόντος και στα άτομα που ενεργούν εκ
μέρους τους ή σύμφωνα με οδηγίες τους.
Άρθρο 4
1. Τα μέτρα του άρθρου 5 του προεδρικού διατάγμα−
τος 85/2009 (Α΄ 113) και οι εξαιρέσεις που παρατίθενται
στο άρθρο 8 του προαναφερθέντος προεδρικού διατάγ−
ματος εφαρμόζονται επίσης σε οποιοδήποτε άτομο το
οποίο οι αρμόδιες ελληνικές αρχές κρίνουν ότι εργάζε−
ται εκ μέρους ή σύμφωνα με οδηγίες ατόμου ή φορέα
που έχει οριστεί από το Συμβούλιο Ασφαλείας του Ο.Η.Ε.
ή από την Επιτροπή που συστάθηκε δυνάμει της παρα−
γράφου 12 της απόφασης 1718 (2006) του Συμβουλίου
Ασφαλείας ή ατόμων που βοηθούν στην αποφυγή των
κυρώσεων ή παραβιάζουν τις διατάξεις των προεδρικών
διαταγμάτων 85/2009 (Α΄ 113) και 13/2013 (Α΄ 39), του
προεδρικού διατάγματος 132/2014 «Περί εφαρμογής της
απόφασης 2087 (2013) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 209) και του
παρόντος.
2. Εάν άτομο από αυτά που περιγράφονται στην πα−
ράγραφο 1 ανωτέρω είναι υπήκοος της Λαϊκής Δημο−
κρατίας της Κορέας, οι αρμόδιες ελληνικές αρχές το
απελαύνουν από το ελληνικό έδαφος προκειμένου να
επαναπατριστεί στη Λαϊκή Δημοκρατία της Κορέας,
σύμφωνα με το εφαρμοστέο εθνικό και διεθνές δίκαιο,
εκτός εάν η παρουσία του ατόμου απαιτείται για την
ολοκλήρωση δικαστικής διαδικασίας ή αποκλειστικά για
σκοπούς ιατρικούς, ασφαλείας ή για άλλους ανθρωπι−
στικούς σκοπούς, υπό την προϋπόθεση ότι οι διατάξεις
του παρόντος άρθρου δεν παρεμποδίζουν τη διέλευση
εκπροσώπων της Κυβέρνησης της Λαϊκής Δημοκρατίας
της Κορέας προς την έδρα του Οργανισμού Ηνωμένων
Εθνών για τη διεξαγωγή εργασιών του Οργανισμού
Ηνωμένων Εθνών.
Άρθρο 5
1. Επιπρόσθετα των όσων προβλέπονται στα άρθρα
4 και 5 του προεδρικού διατάγματος 85/2009 (Α΄ 113),
απαγορεύεται η παροχή χρηματοοικονομικών υπηρε−
σιών ή η μεταφορά προς, δια μέσου ή από το ελληνικό
έδαφος, ή προς ή από έλληνες υπηκόους ή φορείς που
έχουν συσταθεί σύμφωνα με την ελληνική νομοθεσία
(συμπεριλαμβανομένων των υποκαταστημάτων στο
εξωτερικό), ή πρόσωπα ή χρηματοοικονομικά ιδρύματα
στο ελληνικό έδαφος, οποιωνδήποτε χρηματοοικονομι−
κών ή άλλων στοιχείων ή πόρων, συμπεριλαμβανομένων
ποσοτήτων χρημάτων σε μετρητά, που θα μπορούσαν
να συμβάλουν στα προγράμματα πυρηνικών ή βαλλι−
στικών πυραύλων της Λαϊκής Δημοκρατίας της Κορέας,
ή σε άλλες δραστηριότητες που απαγορεύονται από
τα προεδρικά διατάγματα 85/2009 (Α΄ 113) και 13/2013
(Α΄ 39), από το προεδρικό διάταγμα 132/2014 «Περί
εφαρμογής της απόφασης 2087 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 209) ή από το παρόν ή στην αποφυγή των μέτρων
που επιβλήθηκαν με τα προεδρικά διατάγματα 85/2009
(Α΄ 113) και 13/2013 (Α΄ 39), με το προεδρικό διάταγμα
132/2014 «Περί εφαρμογής της απόφασης 2087 (2013)
του Συμβουλίου Ασφαλείας του Οργανισμού Ηνωμένων

Εθνών (Ο.Η.Ε.)» (Α΄ 209) ή με το παρόν, μεταξύ άλλων
μέσω της δέσμευσης οποιωνδήποτε χρηματοοικονομι−
κών ή άλλων στοιχείων ή πόρων στο ελληνικό έδαφος
ή τα οποία εισέρχονται εφεξής στο ελληνικό έδαφος,
ή εμπίπτουν στη δικαιοδοσία της Ελληνικής Δημοκρα−
τίας ή τα οποία εμπίπτουν εφεξής στη δικαιοδοσία της
Ελληνικής Δημοκρατίας, τα οποία σχετίζονται με τα εν
λόγω προγράμματα ή δραστηριότητες.
2. Οι αρμόδιες ελληνικές αρχές ασκούν αυξημένη επί−
βλεψη προκειμένου να αποτραπούν όλες οι συναλλαγές
που περιγράφονται στην παράγραφο 1 ανωτέρω, σύμ−
φωνα με την εθνική νομοθεσία.
Άρθρο 6
Απαγορεύεται το άνοιγμα, στο ελληνικό έδαφος, νέων
υποκαταστημάτων, θυγατρικών ή γραφείων αντιπροσώ−
πευσης τραπεζών της Λαϊκής Δημοκρατίας της Κορέας
καθώς και η σύσταση νέων κοινοπραξιών, η απόκτηση
μεριδίου συμμετοχής σε τράπεζες που βρίσκονται στη
δικαιοδοσία της Ελληνικής Δημοκρατίας ή η δημιουρ−
γία ή διατήρηση σχέσεων ανταπόκρισης με αυτές, από
τράπεζες της Λαϊκής Δημοκρατίας της Κορέας, προ−
κειμένου να αποτραπεί η παροχή χρηματοοικονομικών
υπηρεσιών, εάν οι αρμόδιες ελληνικές αρχές διαθέτουν
πληροφορίες που παρέχουν εύλογους λόγους για να θε−
ωρηθεί ότι αυτές οι δραστηριότητες θα μπορούσαν να
συμβάλουν στα προγράμματα πυρηνικών ή βαλλιστικών
πυραύλων της Λαϊκής Δημοκρατίας της Κορέας ή σε
άλλες δραστηριότητες που απαγορεύονται από τα προ−
εδρικά διατάγματα 85/2009 (Α΄ 113) και 13/2013 (Α΄ 39),
από το προεδρικό διάταγμα 132/2014 «Περί εφαρμογής
της απόφασης 2087 (2013) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 209) και
από το παρόν ή στην αποφυγή των μέτρων που επιβλή−
θηκαν με τα προεδρικά διατάγματα 85/2009 (Α΄ 113) και
13/2013 (Α΄ 39), με το προεδρικό διάταγμα 132/2014 «Περί
εφαρμογής της απόφασης 2087 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 209) ή με το παρόν.
Άρθρο 7
Απαγορεύεται σε χρηματοοικονομικά ιδρύματα εντός
του ελληνικού εδάφους ή υπό τη δικαιοδοσία της Ελ−
ληνικής Δημοκρατίας να ανοίγουν γραφεία αντιπρο−
σώπευσης ή θυγατρικές ή τραπεζικούς λογαριασμούς
στη Λαϊκή Δημοκρατία της Κορέας, εάν οι αρμόδιες
ελληνικές αρχές διαθέτουν πληροφορίες που παρέ−
χουν εύλογους λόγους για να θεωρηθεί ότι τέτοιες
χρηματοοικονομικές υπηρεσίες θα μπορούσαν να συμ−
βάλουν στα προγράμματα πυρηνικών ή βαλλιστικών
πυραύλων της Λαϊκής Δημοκρατίας της Κορέας και σε
άλλες δραστηριότητες που απαγορεύονται από τα προ−
εδρικά διατάγματα 85/2009 (Α΄ 113) και 13/2013 (Α΄ 39),
από το προεδρικό διάταγμα 132/2014 «Περί εφαρμογής
της απόφασης 2087 (2013) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 209) και
από το παρόν.
Άρθρο 8
Οι αρμόδιες ελληνικές αρχές εφαρμόζουν τα μέτρα
του άρθρου 5 του παρόντος στις μεταφορές χρημά−
των σε μετρητά, μεταξύ άλλων μέσω των μεταφορέων
χρημάτων σε μετρητά, που διέρχονται προς και από τη

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Λαϊκή Δημοκρατία της Κορέας, προκειμένου να διασφα−
λιστεί ότι οι εν λόγω μεταφορές ποσοτήτων χρημάτων
σε μετρητά δεν συμβάλλουν στα προγράμματα πυρηνι−
κών ή βαλλιστικών πυραύλων της Λαϊκής Δημοκρατίας
της Κορέας, ή σε άλλες δραστηριότητες που απαγο−
ρεύονται από τα προεδρικά διατάγματα 85/2009 (Α΄ 113)
και 13/2013 (Α΄ 39), από το προεδρικό διάταγμα 132/2014
«Περί εφαρμογής της απόφασης 2087 (2013) του Συμ−
βουλίου Ασφαλείας του Οργανισμού Ηνωμένων Εθνών
(Ο.Η.Ε.)» (Α΄ 209) ή από το παρόν ή στην αποφυγή των
μέτρων που επιβλήθηκαν με τα προεδρικά διατάγματα
85/2009 (Α΄113) και 13/2013 (Α΄ 39), με το προεδρικό δι−
άταγμα 132/2014 «Περί εφαρμογής της απόφασης 2087
(2013) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 209) ή με το παρόν.
Άρθρο 9
Απαγορεύεται η παροχή δημόσιας οικονομικής υπο−
στήριξης για διεξαγωγή εμπορικών δραστηριοτήτων με
τη Λαϊκή Δημοκρατία της Κορέας (συμπεριλαμβανομέ−
νης της παροχής εξαγωγικών πιστώσεων, εγγυήσεων ή
ασφάλισης προς έλληνες υπηκόους ή φορείς που εμπλέ−
κονται στις εν λόγω εμπορικές δραστηριότητες), όπου
η συγκεκριμένη οικονομική υποστήριξη θα μπορούσε να
συμβάλει στα προγράμματα πυρηνικών ή βαλλιστικών
πυραύλων της Λαϊκής Δημοκρατίας της Κορέας ή σε
άλλες δραστηριότητες που απαγορεύονται από τα προ−
εδρικά διατάγματα 85/2009 (Α΄ 113) και 13/2013 (Α΄ 39),
από το προεδρικό διάταγμα 132/2014 «Περί εφαρμογής
της απόφασης 2087 (2013) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 209) ή
από το παρόν ή στην αποφυγή των μέτρων που επιβλή−
θηκαν με τα προεδρικά διατάγματα 85/2009 (Α΄ 113) και
13/2013 (Α΄ 39), με το προεδρικό διάταγμα 132/2014 «Περί
εφαρμογής της απόφασης 2087 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 209) ή με το παρόν.
Άρθρο 10
Οι αρμόδιες ελληνικές αρχές επιθεωρούν όλα τα φορ−
τία που βρίσκονται εντός του ελληνικού εδάφους ή
διέρχονται μέσω αυτού, τα οποία προέρχονται από τη
Λαϊκή Δημοκρατία της Κορέας ή προορίζονται για τη
Λαϊκή Δημοκρατία της Κορέας, ή τα οποία έχουν απο−
τελέσει αντικείμενο μεσιτείας ή διαμεσολάβησης από
τη Λαϊκή Δημοκρατία της Κορέας ή από υπηκόους της,
ή από άτομα ή φορείς που ενεργούν εκ μέρους τους,
εάν διαθέτουν αξιόπιστες πληροφορίες που παρέχουν
εύλογους λόγους για να θεωρηθεί ότι το φορτίο πε−
ριέχει αντικείμενα των οποίων η προμήθεια, πώληση,
μεταφορά ή εξαγωγή απαγορεύεται από τα προεδρικά
διατάγματα 85/2009 (Α΄ 113) και 13/2013 (Α΄ 39), από
το προεδρικό διάταγμα 132/2014 «Περί εφαρμογής της
απόφασης 2087 (2013) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 209) ή από το
παρόν, με σκοπό τη διασφάλιση της αυστηρής εφαρ−
μογής των διατάξεων αυτών.
Άρθρο 11
1. Οι αρμόδιες ελληνικές αρχές αρνούνται την είσοδο
οποιουδήποτε σκάφους σε λιμένες της Ελληνικής Δη−
μοκρατίας εάν πρόκειται για σκάφος που αρνείται να
επιτρέψει επιθεώρηση που έχει επιτραπεί από το Κρά−

19

τος σημαίας του σκάφους, ή εάν πρόκειται για σκάφος
με σημαία της Λαϊκής Δημοκρατίας της Κορέας που
αρνείται να επιθεωρηθεί σύμφωνα με το άρθρο 4 του
προεδρικού διατάγματος 13/2013 (Α΄ 39), εκτός εάν η
είσοδος επιβάλλεται προκειμένου να διεξαχθεί επιθεώ−
ρηση, σε περίπτωση έκτακτης ανάγκης ή σε περίπτωση
επιστροφής στο λιμένα προέλευσής του.
2. Οι αρμόδιες ελληνικές αρχές ενημερώνουν ταχέως
την Επιτροπή που συστάθηκε δυνάμει της παραγράφου
12 της απόφασης 1718 (2006) του Συμβουλίου Ασφαλείας
σε περίπτωση άρνησης σκάφους να επιτρέψει επιθεώ−
ρηση κατά τα ανωτέρω.
Άρθρο 12
Οι αρμόδιες ελληνικές αρχές αρνούνται την άδεια σε
οποιοδήποτε αεροσκάφος να απογειωθεί από το ελλη−
νικό έδαφος, να προσγειωθεί σε αυτό ή να υπερίπτα−
ται αυτού, εάν διαθέτουν πληροφορίες που παρέχουν
εύλογους λόγους για να θεωρηθεί ότι το αεροσκάφος
περιέχει αντικείμενα των οποίων η προμήθεια, πώληση,
μεταφορά ή εξαγωγή απαγορεύεται από τα προεδρικά
διατάγματα 85/2009 (Α΄ 113) και 13/2013 (Α΄ 39), από το
προεδρικό διάταγμα 132/2014 «Περί εφαρμογής της από−
φασης 2087 (2013) του Συμβουλίου Ασφαλείας του Οργα−
νισμού Ηνωμένων Εθνών (Ο.Η.Ε.)» (Α΄ 209) ή από το παρόν,
εκτός της περίπτωσης προσγείωσης εκτάκτου ανάγκης.
Άρθρο 13
Οι αρμόδιες ελληνικές αρχές κοινοποιούν στην Επι−
τροπή που συστάθηκε δυνάμει της παραγράφου 12 της
απόφασης 1718 (2006) του Συμβουλίου Ασφαλείας του
Ο.Η.Ε. κάθε διαθέσιμη πληροφορία σχετικά με μεταβι−
βάσεις αεροσκαφών ή σκαφών της Λαϊκής Δημοκρατίας
της Κορέας προς άλλες εταιρείες που μπορεί να έχουν
γίνει με σκοπό την αποφυγή των κυρώσεων ή την πα−
ραβίαση των διατάξεων των προεδρικών διαταγμάτων
85/2009 (Α΄ 113) και 13/2013 (Α΄ 39), του προεδρικού δι−
ατάγματος 132/2014 «Περί εφαρμογής της απόφασης
2087 (2013) του Συμβουλίου Ασφαλείας του Οργανι−
σμού Ηνωμένων Εθνών (Ο.Η.Ε.)» (Α΄ 209) ή του παρόντος,
συμπεριλαμβανομένης της αλλαγής της ονομασίας ή
της επανεγγραφής στα μητρώα των αεροσκαφών, των
σκαφών ή των πλοίων.
Άρθρο 14
Τα μέτρα των άρθρων 1 και 2 του προεδρικού δια−
τάγματος 85/2009 (Α΄ 113) εφαρμόζονται επίσης στα
αντικείμενα, υλικά, εξοπλισμό, αγαθά και τεχνολογία
που αναφέρονται στο παράρτημα ΙΙΙ της απόφασης 2094
(2013) του Συμβουλίου Ασφαλείας του Ο.Η.Ε., το οποίο
παρατίθεται ως Παράρτημα Γ του παρόντος.
Άρθρο 15
Απαγορεύεται η άμεση ή έμμεση προμήθεια, πώλη−
ση ή μεταφορά προς ή από τη Λαϊκή Δημοκρατία της
Κορέας ή τους υπηκόους της, δια μέσου του ελληνικού
εδάφους ή από έλληνες υπηκόους, ή με τη χρήση σκα−
φών που φέρουν την ελληνική σημαία ή αεροσκαφών
εγγεγραμμένων στα ελληνικά μητρώα και είτε προέρ−
χεται από το ελληνικό έδαφος είτε όχι, οποιουδήποτε
αντικειμένου, εάν οι αρμόδιες ελληνικές αρχές κρίνουν
ότι το αντικείμενο αυτό θα μπορούσε να συμβάλει στα
προγράμματα πυρηνικών ή βαλλιστικών πυραύλων της

20

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Λαϊκής Δημοκρατίας της Κορέας, σε δραστηριότητες
που απαγορεύονται από τα προεδρικά διατάγματα
85/2009 (Α΄ 113) και 13/2013 (Α΄ 39), από το προεδρικό
διάταγμα 132/2014 «Περί εφαρμογής της απόφασης 2087
(2013) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 209) ή από το παρόν ή στην
αποφυγή των μέτρων που επιβλήθηκαν με τα προε−
δρικά διατάγματα 85/2009 (Α΄ 113) και 13/2013 (Α΄ 39),
με το προεδρικό διάταγμα 132/2014 «Περί εφαρμογής
της απόφασης 2087 (2013) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 209) ή
με το παρόν.
Άρθρο 16
Ο όρος «είδη πολυτελείας», ο οποίος αναφέρεται στο
άρθρο 1, παράγραφος δ) του προεδρικού διατάγματος
85/2009 (Α΄ 113) συμπεριλαμβάνει, μεταξύ άλλων, τα
αντικείμενα που απαριθμούνται στο παράρτημα IV της
απόφασης 2094 (2013) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.), το οποίο παρα−
τίθεται ως Παράρτημα Δ του παρόντος.
Άρθρο 17
Οι αρμόδιες ελληνικές αρχές ασκούν αυξημένη επα−
γρύπνηση αναφορικά με το διπλωματικό προσωπικό της
Λαϊκής Δημοκρατίας της Κορέας ώστε να αποτραπεί η
συμβολή των ατόμων αυτών στα προγράμματα πυρηνι−
κών ή βαλλιστικών πυραύλων της Λαϊκής Δημοκρατίας
της Κορέας ή σε άλλες δραστηριότητες που απαγο−
ρεύονται από τα προεδρικά διατάγματα 85/2009 (Α΄ 113)
και 13/2013 (Α΄ 39), από το προεδρικό διάταγμα 132/2014
«Περί εφαρμογής της απόφασης 2087 (2013) του Συμ−
βουλίου Ασφαλείας του Οργανισμού Ηνωμένων Εθνών
(Ο.Η.Ε.)» (Α΄ 209) και από το παρόν ή στην αποφυγή των
μέτρων που επιβλήθηκαν με τα προεδρικά διατάγματα
85/2009 (Α΄ 113) και 13/2013 (Α΄ 39), με το προεδρικό δι−
άταγμα 132/2014 «Περί εφαρμογής της απόφασης 2087
(2013) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 209) ή με το παρόν.
Άρθρο 18
Η Επιτροπή που συστάθηκε δυνάμει της παραγράφου
12 της απόφασης 1718 (2006) του Συμβουλίου Ασφαλεί−
ας του Οργανισμού Ηνωμένων Εθνών (Ο.Η.Ε.) μπορεί
να ορίσει κάθε άτομο στο οποίο θα εφαρμόζονται τα
μέτρα των άρθρων 4 και 5 του προεδρικού διατάγ−
ματος 85/2009 (Α΄ 113) και κάθε φορέα στον οποίο θα
εφαρμόζονται τα μέτρα του άρθρου 4 του προαναφερ−
θέντος προεδρικού διατάγματος, που έχει συμβάλει
στα προγράμματα πυρηνικών ή βαλλιστικών πυραύλων
της Λαϊκής Δημοκρατίας της Κορέας ή σε άλλες δρα−
στηριότητες που απαγορεύονται από τα προεδρικά
διατάγματα 85/2009 (Α΄  113) και 13/2013 (Α΄  39), από
το προεδρικό διάταγμα 132/2014 «Περί εφαρμογής της
απόφασης 2087 (2013) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 209) ή από
το παρόν ή στην αποφυγή των μέτρων που επιβλήθη−
καν με τα προεδρικά διατάγματα 85/2009 (Α΄ 113) και
13/2013 (Α΄ 39), με το προεδρικό διάταγμα 132/2014 «Περί
εφαρμογής της απόφασης 2087 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 209) ή με το παρόν.

Άρθρο 19
Οι αρμόδιες ελληνικές αρχές λαμβάνουν τα αναγκαία
μέτρα προκειμένου να διασφαλιστεί ότι δεν ικανοποιεί−
ται καμία απαίτηση που προβάλλεται με πρωτοβουλία
της Λαϊκής Δημοκρατίας της Κορέας ή οποιουδήποτε
προσώπου ή φορέα στη Λαϊκή Δημοκρατία της Κορέας
ή προσώπων ή φορέων που έχουν οριστεί λόγω των
μέτρων που παρατίθενται στις αποφάσεις 1718 (2006),
1874 (2009), 2087 (2013) και 2094 (2013) του Συμβουλί−
ου Ασφαλείας του Ο.Η.Ε., οι οποίες εφαρμόζονται με
τα προεδρικά διατάγματα 85/2009 (Α΄ 113) και 13/2013
(Α΄ 39), με το προεδρικό διάταγμα 132/2014 «Περί εφαρ−
μογής της απόφασης 2087 (2013) του Συμβουλίου Ασφα−
λείας του Ο.Η.Ε.» (Α΄ 209) και με το παρόν, αντίστοιχα, ή
οποιουδήποτε προσώπου προβάλλει απαιτήσεις μέσω ή
προς όφελος οποιουδήποτε τέτοιου προσώπου ή φορέα,
σε σχέση με οποιαδήποτε σύμβαση ή άλλη συναλλαγή,
σε περίπτωση που η εκτέλεσή τους αποτράπηκε λόγω
των μέτρων που επιβάλλονται με το παρόν ή που επι−
βλήθηκαν με τα προεδρικά διατάγματα 85/2009 (Α΄ 113),
13/2013 (Α΄ 39) και με το προεδρικό διάταγμα 132/2014
«Περί εφαρμογής της απόφασης 2087 (2013) του Συμ−
βουλίου Ασφαλείας του Ο.Η.Ε.» (Α΄ 209).
Άρθρο 20
Τα μέτρα του παρόντος ισχύουν από την 7η Μαρτίου
2013, ημερομηνία κατά την οποία υιοθετήθηκε από το
Συμβούλιο Ασφαλείας του Ο.Η.Ε. η απόφαση 2094 (2013).
Παράρτημα Α
Ταξιδιωτική απαγόρευση/ Δέσμευση περιουσιακών
στοιχείων
1. YO’N CHO’NG NAM
α. Περιγραφή: Γενικός Αντιπρόσωπος της Korea Mining
Development Trading Corporation (KOMID). Η KOMID ορί−
στηκε από την Επιτροπή που συστάθηκε δυνάμει της
παραγράφου 12 της απόφασης 1718 (2006) του Συμβου−
λίου Ασφαλείας του Ο.Η.Ε. τον Απρίλιο του 2009 και
είναι ο κυριότερος έμπορος όπλων και κύριος εξαγω−
γέας αγαθών και εξοπλισμού που σχετίζονται με βαλ−
λιστικούς πυραύλους και συμβατικά όπλα της Λαϊκής
Δημοκρατίας της Κορέας.
2. KO CH’O’ L−CHAE
α. Περιγραφή: Αναπληρωτής Γενικός Αντιπρόσω−
πος της Korea Mining Development Trading Corporation
(KOMID). Η KOMID ορίστηκε από την Επιτροπή που συ−
στάθηκε δυνάμει της παραγράφου 12 της απόφασης
1718 (2006) του Συμβουλίου Ασφαλείας του Ο.Η.Ε. τον
Απρίλιο του 2009 και είναι ο κυριότερος έμπορος όπλων
και κύριος εξαγωγέας αγαθών και εξοπλισμού που σχε−
τίζονται με βαλλιστικούς πυραύλους και συμβατικά όπλα
της Λαϊκής Δημοκρατίας της Κορέας.
3. MUN CHO’NG−CH’O’L
α. Περιγραφή: Ο Mun Cho’ng−Ch’o’l είναι αξιωματούχος
της Εμπορικής Τράπεζας Tanchon (Tanchon Commercial
Bank, TCB). Με την ιδιότητα αυτή, διευκόλυνε συναλ−
λαγές για την Εμπορική Τράπεζα Tanchon (TCB). Η
Tanchon ορίστηκε από την Επιτροπή που συστάθηκε
δυνάμει της παραγράφου 12 της απόφασης 1718 (2006)
του Συμβουλίου Ασφαλείας του Ο.Η.Ε. τον Απρίλιο του
2009 και αποτελεί τον κύριο οικονομικό φορέα της Λαϊ−
κής Δημοκρατίας της Κορέας για πωλήσεις συμβατικών
όπλων, βαλλιστικών πυραύλων και αγαθών που σχετί−
ζονται με τη συναρμολόγηση και την κατασκευή των
εν λόγω όπλων.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Παράρτημα Β
Δέσμευση περιουσιακών στοιχείων
1. SECOND ACΑDEMY OF NATURAL SCIENCES (ΔΕΥ−
ΤΕΡΗ ΑΚΑΔΗΜΙΑ ΦΥΣΙΚΩΝ ΕΠΙΣΤΗΜΩΝ)
(α) Περιγραφή: Η Second Academy of Natural Sciences
(Δεύτερη Ακαδημία Φυσικών Επιστημών) είναι ο εθνι−
κός οργανισμός που είναι αρμόδιος για την έρευνα και
ανάπτυξη των προηγμένων οπλικών συστημάτων της
Λαϊκής Δημοκρατίας της Κορέας, συμπεριλαμβανομέ−
νων πυραύλων και, πιθανόν, πυρηνικών όπλων. Η Second
Academy of Natural Sciences (Δεύτερη Ακαδημία Φυσι−
κών Επιστημών) χρησιμοποιεί διαφόρους υποκείμενους
οργανισμούς για την απόκτηση τεχνολογίας, εξοπλι−
σμού και πληροφοριών από το εξωτερικό, συμπεριλαμ−
βανομένης της Tangun Trading Corporation, για χρήση
στα προγράμματα πυραύλων και πιθανόν στα προγράμ−
ματα πυρηνικών όπλων της Λαϊκής Δημοκρατίας της
Κορέας. Η Tangun Trading Corporation ορίστηκε από την
Επιτροπή που συστάθηκε δυνάμει της παραγράφου 12
της απόφασης 1718 (2006) του Συμβουλίου Ασφαλείας
του Ο.Η.Ε. τον Ιούλιο του 2009 και είναι η κύρια υπεύθυνη
για την προμήθεια προϊόντων και τεχνολογιών προς
υποστήριξη των προγραμμάτων έρευνας και ανάπτυξης
της Λαϊκής Δημοκρατίας της Κορέας στον τομέα της
άμυνας, συμπεριλαμβανομένων, ενδεικτικά, προγραμμά−
των και προμήθειας όπλων μαζικής καταστροφής και
μέσων μεταφοράς, συμπεριλαμβανομένων υλικών που
ελέγχονται ή απαγορεύονται βάσει σχετικών πολυμερών
ελεγκτικών καθεστώτων.
(β) Άλλες ονομασίες: 2ND ACADEMY OF NATURAL
SCIENCES (2Η ΑΚΑΔΗΜΙΑ ΦΥΣΙΚΩΝ ΕΠΙΣΤΗΜΩΝ), CHE
2 CHAYON KWAHAKWON, ACADEMY OF NATURAL
SCIENCES (ΑΚΑΔΗΜΙΑ ΦΥΣΙΚΩΝ ΕΠΙΣΤΗΜΩΝ), CHAYON
KWAHAK−WON, NATIONAL DEFENSE ACADEMY (ΕΘΝΙ−
ΚΗ ΑΚΑΔΗΜΙΑ ΑΜΥΝΑΣ), KUKPANG KWAHAK−WON,
SECOND ACΑDEMY OF NATURAL SCIENCES RESEARCH
INSTITUTE (ΕΡΕΥΝΗΤΙΚΟ ΙΝΣΤΙΤΟΥΤΟ ΔΕΥΤΕΡΗΣ ΑΚΑ−
ΔΗΜΙΑΣ ΦΥΣΙΚΩΝ ΕΠΙΣΤΗΜΩΝ), SANSRI
(γ) Έδρα: Πιονγιάνγκ (Pyongyang), Λαϊκή Δημοκρατία
της Κορέας
2. KOREA COMPLEX EQUIPMENT IMPORT CORPORATION
(α) Περιγραφή: H Korea Ryonbong General Corporation
είναι η μητρική εταιρεία της Korea Complex Equipment
Import Corporation. Η Korea Ryonbong General Corporation
ορίστηκε από την Επιτροπή που συστάθηκε δυνάμει της
παραγράφου 12 της απόφασης 1718 (2006) του Συμβου−
λίου Ασφαλείας του Ο.Η.Ε. τον Απρίλιο του 2009 και
είναι αμυντικός όμιλος που εξειδικεύεται σε εξαγορές
για τις αμυντικές βιομηχανίες της Λαϊκής Δημοκρατίας
της Κορέας και παρέχει στήριξη στις πωλήσεις της εν
λόγω χώρας που σχετίζονται με στρατιωτικά ζητήματα.
(β) Έδρα: Rakwon−dong, Περιφέρεια Pothonggang
(Pothonggang District), Πιονγιάνγκ (Pyongyang), Λαϊκή
Δημοκρατία της Κορέας.
Παράρτημα Γ
Αντικείμενα, υλικά, εξοπλισμός, αγαθά και τεχνολογία
Πυρηνικά αντικείμενα
1. Υπερφθοριωμένα λιπαντικά
Μπορούν να χρησιμοποιηθούν για τη λίπανση αντλιών
κενού και εδράνων (ρουλεμάν) συμπιεστών. Έχουν χα−
μηλή πίεση ατμού, είναι ανθεκτικά στο εξαφθοριούχο
ουράνιο (UF6), την αέρια ένωση ουρανίου που χρησι−
μοποιείται στη διαδικασία της αέριας φυγοκέντρισης
και χρησιμοποιούνται για την άντληση του φθορίου.

21

2. Πνευματικά σφραγιζόμενες βαλβίδες, ανθεκτικές
στη διάβρωση από εξαφθοριούχο ουράνιο (UF6)
Μπορούν να χρησιμοποιηθούν σε εγκαταστάσεις
εμπλουτισμού ουρανίου (όπως σε μονάδες αέριας φυ−
γοκέντρισης και μονάδες αέριας διάχυσης), σε εγκα−
ταστάσεις που παράγουν εξαφθοριούχο ουράνιο (UF6),
την αέρια ένωση ουρανίου που χρησιμοποιείται στη
διαδικασία της αέριας φυγοκέντρισης, σε εγκαταστά−
σεις παραγωγής καυσίμου και σε εγκαταστάσεις επε−
ξεργασίας τριτίου.
Πυραυλικά αντικείμενα
1. Ειδικοί χάλυβες, ανθεκτικοί στη διάβρωση – περι−
ορίζονται σε χάλυβες που είναι ανθεκτικοί στο Ερυ−
θρό Ατμίζον Νιτρικό Οξύ με Αναστολέα (διάβρωσης)
(Inhibited Red Fuming Nitric Acid, IRFNA) ή το νιτρικό οξύ,
όπως ο διπλός ανοξείδωτος χάλυβας σταθεροποιημέ−
νος με άζωτο (N−DSS).
2. Σύνθετα κεραμικά υλικά σε στερεά μορφή, ανθεκτι−
κά σε πολύ υψηλή θερμοκρασία (π.χ. τούβλα (μπλοκς),
κύλινδροι, σωλήνες ή ράβδοι) που διαθέτουν ένα από
τα κατωτέρω χαρακτηριστικά:
(α) Κύλινδροι με διάμετρο 120 mm ή μεγαλύτερη και
μήκος 50 mm ή μεγαλύτερο.
(β) Σωλήνες με εσωτερική διάμετρο 65 mm ή μεγαλύ−
τερη και πάχος τοιχώματος 25 mm ή μεγαλύτερο και
μήκος 50 mm ή μεγαλύτερο, ή
(γ) Τούβλα (μπλοκς) διαστάσεων 120 mm Χ 120 mm Χ
50 mm ή μεγαλύτερων.
3. Πυροτεχνικά ενεργοποιούμενες βαλβίδες.
4. Εξοπλισμός μετρήσεως και ελέγχου που χρησιμο−
ποιείται σε αεροσήραγγες (ζυγοί, μέτρηση θερμικού
ρεύματος, έλεγχος ροής).
5. Υπερχλωρικό νάτριο.
Κατάλογος χημικών όπλων
1. Αντλίες κενού με μέγιστο, καθορισμένο από τον
κατασκευαστή, ρυθμό παροχής/ροής μεγαλύτερο του
1m3 ανά ώρα (υπό κανονικές συνθήκες θερμοκρασί−
ας και πίεσης), περιβλήματα (σώματα αντλιών), προ−
διαμορφωμένες επενδύσεις περιβλημάτων, πτερωτές,
στροφεία (ρότορες) και ακροφύσια αντλιών εκτόξευσης
σχεδιασμένα για τέτοιες αντλίες, στα οποία όλες οι
επιφάνειες που έρχονται σε άμεση επαφή με τις υπό
επεξεργασία χημικές ουσίες, είναι κατασκευασμένες
από ελεγχόμενα υλικά.
Παράρτημα Δ
Είδη πολυτελείας
1. Κοσμήματα:
(α) Κοσμήματα με μαργαριτάρια
(β) Πολύτιμα πετράδια
(γ) Πολύτιμοι και ημιπολύτιμοι λίθοι (συμπεριλαμβά−
νονται τα διαμάντια, τα ζαφείρια, τα ρουμπίνια και τα
σμαράγδια)
(δ) Κοσμήματα από πολύτιμα μέταλλα ή από μέταλλα
επενδεδυμένα με πολύτιμα μέταλλα.
2. Μεταφορικά οχήματα, ως κατωτέρω:
(α) Γιωτ (yachts)
(β) Αυτοκίνητα πολυτελείας (και μηχανοκίνητα οχή−
ματα): αυτοκίνητα και άλλα μηχανοκίνητα οχήματα
μεταφοράς προσώπων (εκτός οχημάτων δημόσιας με−
ταφοράς), συμπεριλαμβανομένων των στέισον βάγκον
(station wagons).
(γ) Αγωνιστικά αυτοκίνητα

22

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανάπτυξης
και Ανταγωνιστικότητας, Υποδομών, Μεταφορών και Δικτύ−
ων, Δικαιοσύνης, Διαφάνειας και Ανθρωπίνων Δικαιωμάτων,
Δημόσιας Τάξης και Προστασίας του Πολίτη και Ναυτιλίας
και Αιγαίου την εκτέλεσή του.
Αθήνα, 9 Ιανουαρίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟI ΥΠΟΥΡΓΟI
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΚΩΝΣΤΑΝΤΙΝΟΣ ΣΚΡΕΚΑΣ

ΥΠΟΔΟΜΩΝ, ΜΕΤΑΦΟΡΩΝ
ΚΑΙ ΔΙΚΤΥΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ ΚΑΙ
ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ ΚΑΙ
ΠΡΟΣΤΑΣΙΑΣ ΤΟΥ ΠΟΛΙΤΗ

ΝΑΥΤΙΛΙΑΣ ΚΑΙ
ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

24

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000051301150008*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

