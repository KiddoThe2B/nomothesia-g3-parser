Signature Not
Verified
Digitally signed by
THEODOROS MOUMOURIS
Date: 2015.01.22 19:54:33
EET
Reason: Signed PDF
(embedded)
Location: Athens, Ethniko
Typografio

147

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 16
22 Ιανουαρίου 2015

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 20
Αλλαγή χρήσεων καταστημάτων του
κτιριακού συγκροτήματος του Αρσακείου.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) Του άρθρου 2 του Ν. 2073/1992 (Α΄ 126), όπως τρο−
ποποιήθηκε με το άρθρο 42 του Ν. 4274/2014 (Α΄ 147).
β) Του άρθρου 90 του «Κώδικα Νομοθεσίας για την
Κυβέρνηση και τα Κυβερνητικά Όργανα» που κυρώθηκε
με το άρθρο πρώτο του Π.δ. 63/2005 (Α΄98).
2. Τη με αριθμό 19/2014 γνώμη της Ολομέλειας του
Συμβουλίου της Επικρατείας, εν συμβουλίω.
3. Το Π.δ. 119/2013 «Διορισμός Αντιπροέδρου της Κυ−
βέρνησης, Υπουργών, Αναπληρωτών Υπουργών και Υφυ−
πουργών» (Α΄ 153).
4. Τη με αριθμό Υ521/2014 απόφαση του Πρωθυπουρ−
γού «Καθορισμός αρμοδιοτήτων του αναπληρωτή
Υπουργού Περιβάλλοντος, Ενέργειας και Κλιματικής
Αλλαγής, Νικολάου Ταγαρά» (Β΄ 2971).
5. Το γεγονός ότι από τις κανονιστικές διατάξεις του
παρόντος δ/τος δεν προκαλείται δαπάνη σε βάρος του
κρατικού προϋπολογισμού.
6. Τη 294/2014 γνωμοδότηση του Συμβουλίου της
Επικρατείας, ύστερα από πρόταση των Υπουργών Πε−
ριβάλλοντος, Ενέργειας και Κλιματικής Αλλαγής και
Δικαιοσύνης, Διαφάνειας και Ανθρωπίνων Δικαιωμάτων,
αποφασίζουμε:
Άρθρο 1
Οι χρήσεις που έχουν καθοριστεί με τις παρ. 1 έως 7
του άρθρου 2 του Ν. 2073/1992 (Α΄ 126) τροποποιούνται
ως εξής:
1. Στα καταστήματα του ισογείου των περιμετρικών
κτιρίων του κτιριακού συγκροτήματος του Αρσακείου,
της στοάς του «Ορφέα» και της στοάς του Βιβλίου επι−
τρέπονται αποκλειστικά οι οριζόμενες στις επόμενες
παραγράφους χρήσεις.
2. Στο ισόγειο των περιμετρικών κτιρίων με πρόσοψη
στην οδό Πανεπιστημίου επιτρέπονται βιβλιοπωλεία,
εκδοτικοί οίκοι, αίθουσες τέχνης, καταστήματα αγο−
ράς και πωλήσεως γραμματοσήμων και νομισμάτων
για συλλέκτες, υποκαταστήματα και γραφεία τραπεζών,
γραφεία δημοσίων υπηρεσιών, ταχυδρομεία και γραφεία
και καταστήματα εταιρειών τηλεπικοινωνιών.

3. Στο ισόγειο των περιμετρικών κτιρίων με πρόσοψη
στις οδούς Αρσάκη και Πεσμαζόγλου και στην οπίσθια
όψη του κτιριακού συγκροτήματος στην οδό Σταδίου,
εκτός από τις χρήσεις της προηγούμενης παραγράφου,
επιτρέπονται φαρμακεία, καταστήματα οπτικών ειδών,
καταστήματα ιατρικών και οδοντιατρικών εργαλείων
και επιστημονικών οργάνων, αρχιτεκτονικά γραφεία,
ταξιδιωτικά γραφεία, φωτογραφεία, καταστήματα πώ−
λησης κινηματογραφικών και φωτογραφικών ειδών, δί−
σκων μουσικής και μουσικών οργάνων, ειδών ζωγραφι−
κής και γραφικών τεχνών, κορνιζοποιεία, καταστήματα
αντικειμένων τέχνης, ειδών κεραμικής, εκκλησιαστικών
ειδών, σημαιών, λαβάρων και εμβλημάτων, ειδών λαϊ−
κής τέχνης, ειδών καπνιστού και κρυστάλλινων ειδών,
κοσμηματοπωλεία, ωρολογοποιία, παλαιοπωλεία (στα
οποία, πάντως, δεν επιτρέπεται η διενέργεια δημοπρα−
σιών), ανθοπωλεία, πρατήρια ειδών ζαχαροπλαστικής,
χαρτοπωλεία, καταστήματα πώλησης ειδών γραφείου,
καταστήματα πληροφορικής και πώλησης υπολογιστών,
ειδών τεχνολογίας και αναλωσίμων ειδών, καθώς και
γραφεία δακτυλογραφήσεων, μεταφράσεων και φωτο−
τυπικών ειδών. Επιτρέπονται, επίσης, καταστήματα πώ−
λησης ενδυμάτων, υποδημάτων και δερματίνων ειδών,
καθώς και η λειτουργία δύο, κατ’ ανώτατο όριο, παρα−
δοσιακών καφενείων, καφετεριών και ζαχαροπλαστείων.
4. Στη στοά του «Ορφέα» επιτρέπονται, εκτός από
τις χρήσεις των προηγούμενων παραγράφων, κατα−
στήματα πώλησης καλλυντικών. Στη θέση του παλαιού
καφενείου «Ορφέας» επιτρέπεται η λειτουργία παρα−
δοσιακού καφενείου, καφετέριας ή ζαχαροπλαστείου,
με δυνατότητα τοποθέτησης οκτώ τραπεζιών των
τεσσάρων καθισμάτων. Επιτρέπεται, επίσης, η εντός
της στοάς λειτουργία ενός ακόμη παραδοσιακού καφε−
νείου, καφετέριας ή ζαχαροπλαστείου, με δυνατότητα
τοποθέτησης μίας σειράς καθισμάτων έμπροσθεν του
καταστήματος. Επίσης, επιτρέπεται η λειτουργία του
καφενείου, που εμφαίνεται στα διαγράμματα που έχουν
εγκριθεί με την 59968/6260/1988 απόφαση του Υπουρ−
γού Περιβάλλοντος, Χωροταξίας και Δημόσιων Έργων
(Δ΄ 574), με δυνατότητα τοποθέτησης στο αίθριο οκτώ
τραπεζιών, κατά ανώτατο όριο, των τεσσάρων καθισμά−
των και ισάριθμων καλαίσθητων σκιάδων (ομπρελών με
ξύλινο σκελετό και πανί σε απόχρωση του λευκού). Το
καφενείο αυτό δεν επιτρέπεται να λειτουργεί μετά την
22.00 ώρα και έως την 7.00 πρωινή ώρα.

148

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

5. Στη στοά του Βιβλίου επιτρέπονται βιβλιοπωλεία,
εκδοτικοί οίκοι, αίθουσες τέχνης, καταστήματα πώλη−
σης αντικειμένων τέχνης, ειδών λαϊκής τέχνης ειδών
κεραμικής, δίσκων μουσικής και μουσικών οργάνων,
παλαιοπωλεία (στα οποία, πάντως δεν επιτρέπεται η
διενέργεια δημοπρασιών), καταστήματα αγοράς και πώ−
λησης γραμματοσήμων και νομισμάτων για συλλέκτες,
φωτογραφεία, καταστήματα πώλησης φωτογραφικών
και κινηματογραφικών ειδών, χαρτοπωλεία, καταστήμα−
τα πώλησης ειδών γραφείου, καταστήματα πληροφορι−
κής και πώλησης υπολογιστών, ειδών τεχνολογίας και
αναλωσίμων ειδών, καθώς και γραφεία δακτυλογραφή−
σεων, μεταφράσεων και φωτοτυπικών ειδών. Επιτρέπε−
ται, επίσης, η λειτουργία ενός καφενείου, καφετέριας ή
ζαχαροπλαστείου, με δυνατότητα τοποθετήσεως οκτώ
τραπεζιών των τεσσάρων καθισμάτων.
6. Η τοποθέτηση τραπεζοκαθισμάτων, επιτρέπεται
αποκλειστικώς και μόνο στις περιπτώσεις και με τους
περιορισμούς που ρητώς προβλέπονται στις προηγού−
μενες παραγράφους.

Άρθρο 2
Οι παράγραφοι 1 έως 8 του άρθρου 2 του Ν. 2073/1992
(Α 126) καταργούνται.
Άρθρο 3
Η ισχύς του παρόντος αρχίζει από τη δημοσίευσή του
στην Εφημερίδα της Κυβερνήσεως.
Στον Υπουργό Δικαιοσύνης, Διαφάνειας και Ανθρω−
πίνων Δικαιωμάτων αναθέτουμε την δημοσίευση και
εκτέλεση του παρόντος διατάγματος.
Αθήνα, 20 Ιανουαρίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΠΕΡΙΒΑΛΛΟΝΤΟΣ, ΕΝΕΡΓΕΙΑΣ ΚΑΙ
ΚΛΙΜΑΤΙΚΗΣ ΑΛΛΑΓΗΣ

ΔΙΚΑΙΟΣΥΝΗΣ, ΔΙΑΦΑΝΕΙΑΣ ΚΑΙ
ΑΝΘΡΩΠΙΝΩΝ ΔΙΚΑΙΩΜΑΤΩΝ

ΝΙΚΟΛΑΟΣ ΤΑΓΑΡΑΣ

ΧΑΡΑΛΑΜΠΟΣ ΑΘΑΝΑΣΙΟΥ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000162201150002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

