Signature Not
Verified
Digitally signed by
THEODOROS MOUMOURIS
Date: 2015.01.20 20:58:24
EET
Reason: Signed PDF
(embedded)
Location: Athens, Ethniko
Typografio

93

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 11

ΤΕΥΧΟΣ ΠΡΩΤΟ

20 Ιανουαρίου 2015
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 13
Κύρωση του Διακλαδικού Κανονισμού Ηθικών Αμοιβών
που Απονέμονται με Διαταγή.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις των άρθρων 5 παρ. 17 περ. ε και 17
παρ. 1 περ. ι του Ν. 2292/1995 «Οργάνωση και λειτουργία
Υπουργείου Εθνικής Άμυνας, διοίκηση και έλεγχος των
Ενόπλων Δυνάμεων και άλλες διατάξεις», όπως αυτός
τροποποιήθηκε και ισχύει σήμερα (Α΄ 35).
2. Τις διατάξεις του άρθρου 90 παρ. 2 του Κώδικα
Νομοθεσίας για την Κυβέρνηση και τα Κυβερνητικά Όρ−
γανα που κυρώθηκε με το άρθρο πρώτο του Προεδρικού
διατάγματος 63/2005 (Α΄ 98) και το γεγονός ότι από τις
διατάξεις του παρόντος δεν προκαλείται επιβάρυνση
εις βάρος του Κρατικού Προϋπολογισμού.
3. Το Ν. 3883/2010 (Α΄ 167) «Υπηρεσιακή εξέλιξη και
ιεραρχία των στελεχών των Ενόπλων Δυνάμεων – Θέ−
ματα διοίκησης των Ενόπλων Δυνάμεων, Στρατολογίας
και συναφείς διατάξεις».
4. Την υπ’ αριθ. 2 Γνωμάτευση της 17ης/19−6−2013 Συνε−
δρίασης του Συμβουλίου Αρχηγών Γενικών Επιτελείων.
5. Tην υπ’ αριθ. 248334/10−7−2014 απόφαση του Πρω−
θυπουργού και του Υπουργού Εθνικής Άμυνας «Ανάθεση
αρμοδιοτήτων στον Υφυπουργό Εθνικής Άμυνας, Ιωάννη
Λαμπρόπουλο» (Β΄ 1881).
6. Τις υπ’ αριθ. 102/2014 και 281/2014 Γνωμοδοτήσεις
του Ε΄ Τμήματος του Συμβουλίου της Επικρατείας, μετά
από πρόταση του Υφυπουργού Εθνικής Άμυνας, απο−
φασίζουμε:
Άρθρο πρώτο
Κυρώνεται ο Διακλαδικός Κανονισμός Ηθικών Αμοιβών
που απονέμονται με διαταγή.
Άρθρο δεύτερο
1. Αυτός ο Κανονισμός εφαρμόζεται σε όλο το στρα−
τιωτικό προσωπικό των ΕΔ ανεξαρτήτως Κλάδου στον
οποίο ανήκει.
2. Η ισχύς αυτού του Κανονισμού αρχίζει μετά τρίμηνο
από τη δημοσίευσή του στην Εφημερίδα της Κυβερνή−
σεως. Από την παραπάνω ημερομηνία καταργούνται

οι διατάξεις των 130/1984 (Α΄ 42) και 210/1993 (Α΄ 89)
Προεδρικών διαταγμάτων οι οποίες ρυθμίζουν τα ίδια
θέματα με διαφορετικό τρόπο, καθώς και κάθε άλλη
γενική ή ειδική διάταξη που αντίκειται στις διατάξεις
του παρόντος και ρυθμίζει τα ίδια θέματα.
ΔΙΑΚΛΑΔΙΚΟΣ ΚΑΝΟΝΙΣΜΟΣ ΗΘΙΚΩΝ ΑΜΟΙΒΩΝ
ΠΟΥ ΑΠΟΝΕΜΟΝΤΑΙ ΜΕ ΔΙΑΤΑΓΗ
ΚΕΦΑΛΑΙΟ Α΄
ΜΕΡΟΣ ΠΡΩΤΟ
ΓΕΝΙΚΕΣ ΔΙΑΤΑΞΕΙΣ
1. Με τις ηθικές αμοιβές αναγνωρίζεται η αξία. Οι
ηθικές αμοιβές που απονέμονται με διαταγή είναι ονο−
μαστικές (σε συγκεκριμένο στρατιωτικό προσωπικό ή
Μονάδα ως σύνολο) και αποτελούν για τη Διοίκηση
ένα αποτελεσματικό μέσο, για να εκδηλώνει επίσημα
την ικανοποίησή της και να προκαλεί την άμιλλα. Για
το λόγο αυτό, πρέπει να γίνονται ευρύτατα γνωστές.
ΣΚΟΠΟΣ
2. Ο Κανονισμός αποσκοπεί στην παρουσίαση των
ηθικών αμοιβών που απονέμονται με διαταγή, οι οποίες
είναι κοινές για όλο το στρατιωτικό προσωπικό των
ΕΔ ανεξαρτήτως Κλάδου στον οποίο ανήκουν για την
ενίσχυση του ηθικού και παροχής κινήτρων σε αυτό.
ΕΚΤΕΛΕΣΗ
3. Για να διατηρούν την αξία τους οι ηθικές αμοιβές,
πρέπει να απονέμονται με μέτρο στους πραγματικά
άξιους ως επιβράβευση για:
α. Την προσφορά εξαιρετικών υπηρεσιών.
β. Πράξεις αλτρουισμού και αυτοθυσίας.
γ. Υποδειγματική αφοσίωση στο καθήκον.
δ. Την εξαίρετη απόδοση, κατά την εκτέλεση του υπη−
ρεσιακού έργου, που υπερβαίνει το καλώς εννοούμενο
καθήκον.
ε. Την επιτυχή αντιμετώπιση μιας έκτακτης κατάστα−
σης.
στ. Τη διακεκριμένη αποφοίτηση από στρατιωτικές
Σχολές, Σχολεία και Ανώτατα Εκπαιδευτικά Ιδρύματα
(ΑΕΙ).
ΜΕΡΟΣ ΔΕΥΤΕΡΟ
ΕΙΔΗ ΗΘΙΚΩΝ ΑΜΟΙΒΩΝ
4. Οι ηθικές αμοιβές που απονέμονται με διαταγή
αυτών, που έχουν δικαίωμα γι’ αυτό, είναι οι εξής:

94

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

α. Η Προεδρική Ευαρέσκεια
β. Ο Έπαινος
γ. Η Εύφημη Μνεία
δ. Η Ευαρέσκεια
ε. Τα Συγχαρητήρια
στ. Η ονομασία οπλιτών στρατεύσιμης στρατιωτικής
υποχρέωσης με το βαθμό του στρατιώτη σε Υποδεκα−
νέα και αντίστοιχους.
ζ. Οι τιμητικές Άδειες απουσίας για τους οπλίτες,
δόκιμους έφεδρους αξιωματικούς (ΔΕΑ), επίκουρους
αξιωματικούς και έφεδρους αξιωματικούς που υπηρε−
τούν στις Ένοπλες Δυνάμεις.
ΔΙΚΑΙΩΜΑ ΑΠΟΝΟΜΗΣ
5. Το δικαίωμα απονομής των ηθικών αμοιβών της
παραγράφου 4 του παρόντος έχουν οι κάτωθι:
α. Για την Προεδρική Ευαρέσκεια
Η Α.Ε. ο Πρόεδρος της Δημοκρατίας.
β. Για τον Έπαινο
Οι ΥΕΘΑ−ΑΝΥΕΘΑ−ΥΦΕΘΑ−Αρχηγός ΓΕΕΘΑ
γ. Για την Εύφημη Μνεία
Αρχηγοί ΓΕΣ−ΓΕΝ−ΓΕΑ
δ. Για την Ευαρέσκεια
Διοικητής Στρατιάς, Γενικός Επιθεωρητής Στρατού,
Αρχηγός Στόλου, Αρχηγός Τακτικής Αεροπορίας.
ε. Για τα Συγχαρητήρια
Διοικητές Σωμάτων Στρατού−Μεραρχιών−Ταξιαρχιών−
Ομάδων Πολεμικών Πλοίων−Πτερύγων Μάχης, ΔΔΜΝ−
ΔΝΕ−ΔΑΥ και ΔΑΕ.
στ. Για την ονομασία οπλιτών στρατεύσιμης στρα−
τιωτικής υποχρέωσης με το βαθμό του στρατιώτη και
αντιστοίχων σε Υποδεκανέα και αντίστοιχους:
Ο άμεσος προϊστάμενος του Διοικητή της Μονάδας, ή
ανεξάρτητης Υπομονάδας ή Κλιμακίου και αντιστοίχων.
ζ. Για τη χορήγηση τιμητικών αδειών στους υπηρετού−
ντες στρατεύσιμη στρατιωτική υποχρέωση, εφαρμόζο−
νται οι διατάξεις της εκάστοτε υπουργικής απόφασης
που είναι σε ισχύ.
η. Οι έχοντες το σχετικό δικαίωμα των υποπαραγρά−
φων 5α και β, δύνανται να απονέμουν και τις προβλε−
πόμενες από τα αμέσως κατώτερα κλιμάκια διοίκησης,
ηθικές αμοιβές, σε όλο το στρατιωτικό προσωπικό.
θ. Οι έχοντες το σχετικό δικαίωμα των υποπαραγρά−
φων 5γ και δ δύνανται να απονέμουν και τις προβλε−
πόμενες από τα αμέσως κατώτερα κλιμάκια διοίκησης
ηθικές αμοιβές και σε όλο το στρατιωτικό προσωπικό
στο οποίο ασκούν διοίκηση, ανεξαρτήτως Κλάδου στον
οποίο ανήκει.
ι. Οι Δκτές Συγκροτημάτων−Ναυτικών Υπηρεσιών,
Σμηναρχιών, Μονάδων−Ανεξαρτήτων Υπομονάδων−Κυ−
βερνήτες Πολεμικών Πλοίων, Δκτές Μοιρών, δύνανται
να υποβάλλουν ιεραρχικά πλήρως αιτιολογημένη πρό−
ταση για απονομή Ευαρέσκειας ή Συγχαρητηρίων, στους
έχοντες το σχετικό δικαίωμα, οι οποίοι εφόσον κρίνουν
ότι η πράξη δικαιολογεί την απονομή ανώτερης ηθικής
αμοιβής, υποβάλλουν ιεραρχικώς σχετική αιτιολογημένη
πρόταση στο ανώτερο κλιμάκιο.
ΠΡΟΫΠΟΘΕΣΕΙΣ ΑΠΟΝΟΜΗΣ
6. Η Προεδρική Ευαρέσκεια, ο Έπαινος, η Εύφημη
Μνεία, η Ευαρέσκεια και τα Συγχαρητήρια απονέμονται
σε Σχηματισμούς, Συγκροτήματα, Μονάδες και κατώτε−
ρα κλιμάκια ή σε μεμονωμένα άτομα για υποδειγματική
απόδοση στην υπηρεσία ή για υποδειγματική αφοσίωση
στο καθήκον ή για προσφορά εξαιρετικών υπηρεσιών ή

για εκτέλεση πράξεων αλτρουισμού κ.λπ. ως ακολούθως:
α. Η Προεδρική Ευαρέσκεια απονέμεται αυτεπάγγελτα
από τον Πρόεδρο της Δημοκρατίας ή κατόπιν σχετι−
κής προτάσεως που υποβάλλεται ιεραρχικά, με αφορ−
μή κάποια ενέργεια ή άλλη δραστηριότητα, η οποία
υπερβαίνει κατά πολύ το καλώς εννοούμενο καθήκον.
Επίσης, εκφράζεται για πράξεις που συνιστούν παροχή
εξαιρετικών υπηρεσιών προς το κοινωνικό σύνολο. Ως
τέτοιες ενδεικτικά θεωρούνται:
(1) Η εξ’ ιδίας πρωτοβουλίας επίδειξη υψηλού πνεύμα−
τος ανθρωπισμού−αλτρουισμού σε περίπτωση κινδύνου
ή άλλης καταστάσεως εκτάκτου ανάγκης.
(2) Η επιτυχής εκτέλεση ειδικής αποστολής ή έργου
κάτω από ιδιάζουσες ή αντίξοες συνθήκες.
β. Ο Έπαινος, η Εύφημη Μνεία, η Ευαρέσκεια και τα
Συγχαρητήρια απονέμονται με αφορμή κάποια ενέρ−
γεια ή άλλη δραστηριότητα που είναι προϊόν σοβαρής
και συστηματικής προσπάθειας (ατομικής ή ομαδικής)
και έχει προδήλως θετικές επιπτώσεις σε κάποιο το−
μέα του υπηρεσιακού έργου (οργανωτικό, λειτουργικό
ή επιχειρησιακό). Επίσης, απονέμονται με αφορμή την
προσφορά διακεκριμένων υπηρεσιών. Ως τέτοιες ενδει−
κτικά θεωρούνται:
(1) Εντός του κύκλου των Υπηρεσιακών καθηκόντων
(α) Η υποδειγματική αφοσίωση στο καθήκον ή προ−
σφορά εξαιρετικών υπηρεσιών.
(β) Η διακεκριμένη αποφοίτηση από στρατιωτικές Σχο−
λές−Σχολεία και ΑΕΙ της ημεδαπής ή της αλλοδαπής.
(γ) Η επιτυχής εκτέλεση ειδικής αποστολής.
(2) Εκτός του κύκλου Υπηρεσιακών καθηκόντων
Τιμητικές πράξεις έξω από τον κύκλο υπηρεσιακών
καθηκόντων που αποδεικνύουν ψυχικά και ηθικά προ−
σόντα σε εξαιρετικό βαθμό.
(3) Η επιλογή της ηθικής αμοιβής πρέπει να εξαρτά−
ται άμεσα από το βαθμό συμβολής του στελέχους στη
συγκεκριμένη πράξη και από τις εκάστοτε συνθήκες
που έλαβε χώρα.
(4) Στις περιπτώσεις προτάσεων για απονομή ηθικών
αμοιβών εκ μέρους Πολιτικών−Διοικητικών αρχών, οι Δι−
οικητές των Μονάδων/Υπηρεσιών κ.τ.λ., θα αποστέλλουν
με πρότασή τους το εν λόγω αίτημα στο αντίστοιχο
ΓΕ, το οποίο θα κρίνει για την απονομή ή μη της ηθικής
αμοιβής.
7. Για τη διακεκριμένη αποφοίτηση από στρατιωτικές
Σχολές−Σχολεία και ΑΕΙ της ημεδαπής ή της αλλοδα−
πής, τα ΓΕ απονέμουν ηθικές αμοιβές, κατόπιν σχετικής
πρότασης της Δ/νσης Εκπαιδεύσεως τους, με μέριμνα
των οποίων θα γίνεται αντιστοιχία της εκάστοτε βαθ−
μολογίας σε εκατοστιαία κλίμακα, ως εξής:
α. Εύφημη Μνεία
(1) Στους 3 πρώτους αποφοίτους κάθε εκπαιδευτικής
σειράς της ΑΔΙΣΠΟ, ΣΕΘΑ, και ισότιμων σχολών του
εξωτερικού, με άριστη επίδοση.
(2) Στους αποφοίτους οποιουδήποτε τμήματος ΑΕΙ
Πανεπιστημιακού Τομέα της ημεδαπής, με βαθμολογία
90% και άνω.
(3) Στους αποφοίτους οποιουδήποτε τμήματος ΑΕΙ
Πανεπιστημιακού Τομέα της αλλοδαπής, με βαθμολογία
95% και άνω.
(4) Στους αποφοίτους οποιουδήποτε τμήματος Σχολής
των ΑΕΙ Πανεπιστημιακού Τομέα της ημεδαπής ή αλλο−
δαπής, με βαθμολογία 80% και άνω εφόσον η φοίτηση
γίνεται παράλληλα με την ενάσκηση των καθηκόντων.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
(5) Στους κατόχους διδακτορικού τίτλου σπουδών.
(6) Στους κατόχους μεταπτυχιακού τίτλου σπουδών με
βαθμολογία 95% και άνω εφόσον έγινε με οικονομική
επιβάρυνση της Υπηρεσίας ή εκπαιδευτική άδεια και
90% και άνω για τις υπόλοιπες περιπτώσεις.
β. Συγχαρητήρια
(1) Ο πρώτος που αποφοίτησε με άριστη επίδοση από
τις Σχολές Επιτελών των ΓΕ, Σχολές ή Σχολεία εξειδί−
κευσης των Κλάδων και λοιπά Σταδιοδρομικά σχολεία
(Αξκών−Ανθστών−Υπξκών), υποχρεωτικά για απόκτηση
τυπικών προσόντων για προαγωγή των Κλάδων και Κοι−
νών Σωμάτων των Ενόπλων Δυνάμεων.
(2) Οποιουδήποτε τμήματος Σχολής ημεδαπής ή αλ−
λοδαπής των Ανωτάτων Εκπαιδευτικών Ιδρυμάτων Τε−
χνολογικού Τομέα (ΤΕΙ) με βαθμολογία 80% και άνω,
εφόσον η φοίτηση γίνεται παράλληλα με την ενάσκηση
των καθηκόντων.
8. Λοιπές Ηθικές Αμοιβές
α. Η ονομασία Υποδεκανέα και αντιστοίχων απονέμε−
ται σε οπλίτες στρατεύσιμης στρατιωτικής υποχρέω−
σης με το βαθμό του στρατιώτη και αντίστοιχους, για
εξαιρετική επίδοση στην Υπηρεσία, για το ήθος και την
αφοσίωση στο καθήκον ή για πράξεις αλτρουισμού και
αυτοθυσίας.
β. Οι τιμητικές άδειες απονέμονται για τους λόγους
που αναγράφονται στην εκάστοτε υπουργική απόφαση
που είναι σε ισχύ.
ΜΕΡΟΣ ΤΡΙΤΟ
ΔΙΚΑΙΟΛΟΓΗΤΙΚΑ ΓΙΑ ΤΗΝ ΑΠΟΝΟΜΗ
ΚΑΙ ΔΙΑΔΙΚΑΣΙΑ ΑΠΟΝΟΜΗΣ
9. Για την απονομή Επαίνου, Εύφημης Μνείας, Ευαρέ−
σκειας και Συγχαρητηρίων, απαιτείται, η ιεραρχική υπο−
βολή, πλήρως αιτιολογημένης πρότασης, στην οποία θα
αναφέρονται με κάθε λεπτομέρεια τα περιστατικά και
οι λόγοι, που δικαιολογούν την προτεινόμενη απονομή.
10. Η αιτιολογημένη πρόταση δεν αποτελεί προαπαι−
τούμενο, όταν η απονομή γίνεται αυτεπάγγελτα, επειδή
αυτοί που ασκούν το σχετικό δικαίωμα, έχουν διαπιστώ−
σει, από προσωπική αντίληψη στη διάρκεια επιθεωρή−
σεων ή με άλλο τρόπο, ότι συντρέχουν οι απαραίτητοι
όροι, που δικαιολογούν την απονομή.
11. Η επιβράβευση μπορεί να γίνει με διαταγή ανώτε−
ρου από το προβλεπόμενο κλιμάκιο διοίκησης, κατόπιν
υποβολής σ’ αυτό πλήρως αιτιολογημένης πρότασης,
όταν πρόκειται για γεγονός, πράξη ή ενέργειες, ιδιαίτε−
ρης σημασίας, που πρέπει να τύχουν ευρύτερης προβο−
λής. Η ίδια διαδικασία εφαρμόζεται και σε περίπτωση
που το εμπλεκόμενο προσωπικό ανήκει σε Μονάδες,
διαφορετικής υπαγωγής.
ΜΕΡΟΣ ΤΕΤΑΡΤΟ
ΚΟΙΝΟΠΟΙΗΣΗ, ΕΠΙΔΟΣΗ, ΚΑΤΑΧΩΡΙΣΗ
12. Κάθε απονομή ηθικής αμοιβής κοινοποιείται με
την Ημερήσια Διαταγή της Μονάδας−Υπηρεσίας, εντός
μηνός από τη λήψη της σχετικής διαταγής.
13. Οι ηθικές αμοιβές που απονέμονται με διαταγή κα−
ταχωρούνται στα ατομικά έγγραφα του στρατιωτικού,
όταν είναι ονομαστικές. Αν η ηθική αμοιβή απονέμεται

95

σε Μονάδα−Υπηρεσία ή μέρος της, καταχωρείται στα
ατομικά έγγραφα μόνο εκείνων που πήραν μέρος στην
ενέργεια, για την οποία τιμάται η Μονάδα ή το Τμή−
μα. Όταν πρόκειται για ηθική αμοιβή, που απονέμεται
σε μεγαλύτερο κλιμάκιο από τη Μονάδα−Υπηρεσία ως
σύνολο, δε γίνεται καμία καταχώριση στα ατομικά έγ−
γραφα των στρατιωτικών.
ΜΕΡΟΣ ΠΕΜΠΤΟ
ΣΥΝΤΟΝΙΣΤΙΚΕΣ ΟΔΗΓΙΕΣ
14. Οι διαταγές απονομής ηθικών αμοιβών απευθύ−
νονται:
α. Στους ίδιους τους τιμηθέντες με κοινοποίηση στη
Μονάδα−Υπηρεσία τους, τα προϊστάμενα κλιμάκιά της
και τη Δ/νσή τους.
β. Οι προτάσεις για την απονομή των παραπάνω ηθι−
κών αμοιβών πρέπει να υποβάλλονται με φειδώ και για
λόγους όπου πραγματικά απαιτείται η απονομή ηθικής
αμοιβής. Να αποφεύγονται προτάσεις απονομής ηθικής
αμοιβής για πράξεις ή γεγονότα ήσσονος σημασίας.
Η απονομή ηθικών αμοιβών για πράξεις που αποτελούν
την αυτονόητη εκτέλεση του καθήκοντος ή την επιτυχή
υλοποίηση των ανατεθεισών αποστολών, δύναται να
προκαλέσει δυσμενή σχόλια και να αποβεί επιβλαβής
για το ηθικό και την αίσθηση δικαίου του προσωπικού
των Ενόπλων Δυνάμεων.
γ. Εφόσον η ηθική αμοιβή απονέμεται για ακαδημαϊκή
επίδοση, η απονομή νέας ηθικής αμοιβής για τον ίδιο
λόγο, γίνεται μόνο σε περίπτωση που η επίδοση αφορά
σε εκπαίδευση ανώτερης βαθμίδας.
δ. Ανεξάρτητα από τα προβλεπόμενα στην παράγρα−
φο 7 του παρόντος, η Διοίκηση, μετά από πρόταση της
Διεύθυνσης Εκπαιδεύσεως των ΓΕ, μπορεί να απονείμει
Εύφημη Μνεία ή Ευαρέσκεια (κατά κρίση) και όταν το
Εκπαιδευτικό Ίδρυμα χορηγήσει τιμητική διάκριση για
τη συνολική ακαδημαϊκή επίδοση του σπουδαστή ή για
τη σύνταξη απ’ αυτόν εμπεριστατωμένης και αξιοποι−
ήσιμης μελέτης.
ε. Για τον ίδιο λόγο, απονέμεται μία μόνο ηθική αμοιβή,
η ανώτερη προβλεπόμενη.
ΚΕΦΑΛΑΙΟ Β
ΜΕΤΑΒΑΤΙΚΕΣ ΔΙΑΤΑΞΕΙΣ
15. Στελέχη που, σύμφωνα με τον παρόντα κανονι−
σμό, έχουν αποκτήσει μετά την κατάταξή τους στις ΕΔ
τις προϋποθέσεις απονομής ηθικής αμοιβής σύμφωνα
με την παράγραφο 7α (2) έως (6) και 7β (2), πριν από
την ημερομηνία έκδοσής του, μπορούν να υποβάλλουν
ιεραρχικά αναφορά με τα απαραίτητα δικαιολογητι−
κά εντός εξαμήνου από την ημερομηνία έναρξης της
ισχύος του.
Άρθρο τρίτο
Στον Υπουργό Εθνικής Άμυνας αναθέτουμε τη δημο−
σίευση και εκτέλεση του παρόντος διατάγματος.
Αθήνα, 14 Ιανουαρίου 2015
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΦΥΠΟΥΡΓΟΣ ΕΘΝΙΚΗΣ ΑΜΥΝΑΣ

ΙΩΑΝΝΗΣ ΛΑΜΠΡΟΠΟΥΛΟΣ

96

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: Μάρνη 8, τηλ.: 210 8220885, 210 8222924, 210 5279050.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000112001150004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

