Signature Not
Verified
Digitally signed by
THEODOROS MOUMOURIS
Date: 2014.03.12 21:00:30
EET
Reason: Signed PDF
(embedded)
Location: Athens, Ethniko
Typografio

1021

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 65
12 Μαρτίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 35
΄Ελεγχος επενδυτικών σχεδίων που υπάγονται στους
ν. 3299/2004 (A΄ 261) και ν.3908/2011 (A΄ 83) από Πι−
στοποιημένους Φορείς.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Των παρ. 1 και 2 του άρθρου 23 του ν. 4146/2013
«Διαμόρφωση Φιλικού Αναπτυξιακού Περιβάλλοντος για
τις Στρατηγικές και Ιδιωτικές Επενδύσεις και άλλες δι−
ατάξεις» (Α΄ 90).
β. Του άρθρου 11 παρ. 5 περιπτώσεις α, ε και στ και
παρ. 7 του ν. 3908/2011 «Ενίσχυση Ιδιωτικών Επενδύσεων
για την Οικονομική Ανάπτυξη, την Επιχειρηματικότητα
και την Περιφερειακή Συνοχή» (Α΄ 8).
γ. Του π.δ. 33/2011 «Διαδικασία αξιολόγησης και ελέγ−
χου των επενδυτικών σχεδίων που υπάγονται στο
ν. 3908/2011» (Α΄ 83).
δ. Του άρθρου 90 του Κώδικα Νομοθεσίας για την
Κυβέρνηση και τα Κυβερνητικά Όργανα (άρθρο πρώτο
του π.δ. 63/2005, Α΄ 98).
ε. Του π.δ. 65/2011 (Α΄ 147).
στ. Του π.δ. 85/2012 «΄Ιδρυση και μετονομασία Υπουρ−
γείων, μεταφορά και κατάργηση υπηρεσιών» (Α΄ 141),
όπως τροποποιήθηκε και ισχύει με το π.δ. 118/2013 (Α΄
152).
ζ. Του π.δ. 119/2013 «Διορισμός Αντιπροέδρου της
Κυβέρνησης, Υπουργών, Αναπληρωτών Υπουργών και
Υφυπουργών» (Α΄ 153).
η. Της υπ’ αριθ. 27857/ΔΙΟΕ/547/26−06−2013 κοινής από−
φασης του Πρωθυπουργού και του Υπουργού Ανάπτυξης
και Ανταγωνιστικότητας «Ανάθεση αρμοδιοτήτων στον
Υφυπουργό Ανάπτυξης και Ανταγωνιστικότητας, Πανα−
γιώτη Μηταράκη» (B΄ 1653).
2. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
3. Την υπ’ αριθ. 25/2014 γνωμοδότηση του Συμβουλίου
της Επικρατείας, μετά από πρόταση του Υφυπουργού
Ανάπτυξης και Ανταγωνιστικότητας, αποφασίζουμε:

Άρθρο 1
Έλεγχος επενδυτικών σχεδίων
από Πιστοποιημένους Φορείς
1. Τα επενδυτικά σχέδια που υπάγονται στους νόμους
3299/2004 και 3908/2011 δύνανται να ελέγχονται τόσο
κατά την διαδικασία υλοποίησης τους, όσο και κατά
την ολοκλήρωση τους, από Πιστοποιημένους Φορείς,
σύμφωνα με τις διατάξεις του παρόντος.
2. Σκοπός των ελέγχων της παραγράφου 1 είναι η
διαπίστωση:
α) της συμμόρφωσης ή μη του φορέα του επενδυτι−
κού σχεδίου προς τις διατάξεις των νόμων 3299/2004
και 3908/2011 και των κανονιστικών πράξεων που έχουν
εκδοθεί κατ’ εξουσιοδότηση των νόμων αυτών, και
β) της ορθής εκπλήρωσης εκ μέρους του φορέα του
επενδυτικού σχεδίου των προϋποθέσεων και των όρων
της απόφασης υπαγωγής.
Άρθρο 2
Κριτήρια και προϋποθέσεις
για την πιστοποίηση των φορέων
Οι Πιστοποιημένους Φορείς της παρ. 1 του άρθρου 1
οφείλουν να πληρούν σωρευτικά τα ακόλουθα κριτήρια
και προϋποθέσεις:
α. σύννομη ίδρυση και λειτουργία ως ανώνυμη εται−
ρεία εγκατεστημένη στην Ελληνική Επικράτεια,
β. τεχνογνωσία και υλικοτεχνική υποδομή διενέργειας
ελέγχων επενδύσεων,
γ. εγγυοδοτική ικανότητα,
δ. πιστοποίηση διαδικασιών εσωτερικού ελέγχου,
ε. ασφάλιση επαγγελματικού κινδύνου και αστικής
ευθύνης έναντι του Ελληνικού Δημοσίου.
Άρθρο 3
Διαδικασία πιστοποίησης φορέων
1. Μετά από σχετική πρόσκληση εκδήλωσης ενδιαφέ−
ροντος του Υπουργείου Ανάπτυξης και Ανταγωνιστι−
κότητας, με την οποία εξειδικεύονται οι προδιαγραφές
του άρθρου 2, οι υποψήφιοι για την πιστοποίηση φο−
ρείς υποβάλλουν, δια του νόμιμου εκπροσώπου τους,
αίτηση − αναγγελία στη Γενική Διεύθυνση Ιδιωτικών
Επενδύσεων του Υπουργείου Ανάπτυξης και Ανταγω−
νιστικότητας, συνοδευόμενη από τα απαιτούμενα δικαι−

1022

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ολογητικά, προκειμένου να λάβουν πιστοποίηση Φορέα
Ελέγχου Επενδυτικών Σχεδίων των νόμων 3299/2004
και 3908/2011.
2. Μετά την υποβολή της αίτησης διενεργούνται: (α)
διοικητικός έλεγχος του περιεχομένου του φακέλου της
αίτησης, και (β) αυτοψία – επιθεώρηση, από το Αυτο−
τελές Τμήμα Επιθεώρησης Στρατηγικών και Ιδιωτικών
Επενδύσεων του άρθρου 15 του ν. 4146/2013. Εφόσον
πληρούνται οι προδιαγραφές και οι απαιτήσεις του
άρθρου 2, εκδίδεται ύστερα από εισηγήση της Γενικής
Διεύθυνσης Ιδιωτικών Επενδύσεων του Υπουργείου Ανά−
πτυξης και Ανταγωνιστικότητας απόφαση του Υπουρ−
γού Ανάπτυξης και Ανταγωνιστικότητας με την οποία
ο φορέας χαρακτηρίζεται ως «Πιστοποιημένος Φορέας
Ελέγχων Επενδυτικών Σχεδίων των νόμων 3299/2004
και 3908/2011».
3. Πιστωτικά ιδρύματα που λειτουργούν νόμιμα στην
Ελλάδα τεκμαίρεται ότι πληρούν τις προϋποθέσεις του
άρθρου 2 και χαρακτηρίζονται ως «Πιστοποιημένοι Φο−
ρείς Ελέγχων Επενδυτικών σχεδίων των νόμων 3299/
2004 και 3908/2011», μετά από αίτηση−αναγγελία του
νόμιμου εκπροσώπου τους προς τη Γενική Διεύθυνση
Ιδιωτικών Επενδύσεων του Υπουργείου Ανάπτυξης και
Ανταγωνιστικότητας και την έκδοση σχετικής απόφα−
σης χαρακτηρισμού από τον Υπουργό Ανάπτυξης και
Ανταγωνιστικότητας.
4. Με ευθύνη της Γενικής Διεύθυνσης Ιδιωτικών Επεν−
δύσεων της Γενικής Γραμματείας Στρατηγικών και Ιδι−
ωτικών Επενδύσεων του Υπουργείου Ανάπτυξης και
Ανταγωνιστικότητας, αναρτάται και επικαιροποιείται σε
ιστοσελίδα, ο διαδικτυακός τόπος της οποίας ανακοινώ−
νεται μέσω της ιστοσελίδας του Υπουργείου Ανάπτυξης
και Ανταγωνιστικότητας, κατάλογος που περιλαμβάνει
κατ’ ελάχιστον τους Πιστοποιημένους Φορείς, τα στοι−
χεία επικοινωνίας τους και τα αρμόδια στελέχη τους.
Άρθρο 4
Διαδικασία ανάθεσης ελέγχου
σε Πιστοποιημένους Φορείς
1. Αίτηση για την διενέργεια ενδιάμεσου ελέγχου ή
ελέγχου ολοκλήρωσης υποβάλλεται από τον ενδιαφερό−
μενο επενδυτή ηλεκτρονικά μέσω του Πληροφοριακού
Συστήματος Κρατικών Ενισχύσεων − Επενδυτικός Νόμος
(ΠΣΚΕ−Επ) που λειτουργεί στο Υπουργείο Ανάπτυξης
και Ανταγωνιστικότητας. Στην αίτηση δηλώνεται η πρό−
θεση ανάθεσης του ελέγχου σε Πιστοποιημένο Φορέα
Ελέγχου Επενδυτικών Σχεδίων των νόμων 3299/2004 και
3908/2011 του άρθρου 3. Στη συνέχεια η αίτηση εκτυ−
πώνεται και υποβάλλεται έντυπα στον Πιστοποιημένο
Φορέα. Αντίγραφο της έντυπης αίτησης αποστέλλεται
στην αρμόδια υπηρεσία. Η αίτηση πρέπει να συνοδεύ−
εται από το σύνολο των αναγκαίων δικαιολογητικών
που ορίζονται στην προβλεπόμενη από την παράγραφο
6 του άρθρου 11 του νόμου 3908/2011 απόφαση, προ−
κειμένου να πιστοποιηθεί είτε ότι έχει υλοποιηθεί το
επενδυτικό σχέδιο σε ποσοστό ίσο τουλάχιστον με το
50%, είτε ότι έχει ολοκληρωθεί το φυσικό και οικονομικό
αντικείμενο και έχει αρχίσει η παραγωγική λειτουργία
της επένδυσης.
2. Οι Πιστοποιημένοι Φορείς ενημερώνουν εγγράφως
τον ενδιαφερόμενο επενδυτή και την αρμόδια υπηρεσία
για τη λήψη των αιτήσεων ελέγχου και την πληρότητα ή
μη των συνημμένων σε αυτές δικαιολογητικών. Εφόσον

η αίτηση συνοδεύεται από τα αναγκαία δικαιολογητικά
που ορίζονται στην προβλεπόμενη από την παράγρα−
φο 6 του άρθρου 11 του νόμου 3908/2011 απόφαση, οι
Πιστοποιημένοι Φορείς οφείλουν εντός μηνός από την
ημερομηνία υποβολής της αίτησης του ενδιαφερόμενου
επενδυτή να ορίσουν κλιμάκιο ελέγχου που απαρτίζεται
από δύο τουλάχιστον ελεγκτές κατάλληλης ειδικότητας
και να βεβαιώσουν ότι η αίτηση του ενδιαφερομένου
επενδυτή συνοδεύεται από τα αναγκαία δικαιολογητικά.
Οι Πιστοποιημένοι Φορείς υποχρεούνται να γνωστοποι−
ήσουν τον ορισμό κλιμακίου ελέγχου, τόσο ηλεκτρονικά,
όσο και σε έντυπη μορφή στην αρμόδια υπηρεσία. Η
αρμόδια υπηρεσία υποχρεούται να δημοσιεύσει αμελ−
λητί στο ΠΣΚΕ – Επ. τον ορισμό κλιμακίου ελέγχου από
τον Πιστοποιημένο Φορέα, με παράλληλη τοιχοκόλληση
στο κεντρικό κτήριό της.
3. Οι ελεγκτές−φυσικά πρόσωπα που ορίζονται από
τους Πιστοποιημένους Φορείς Ελέγχου Επενδυτικών
Σχεδίων των νόμων 3299/2004 και 3908/2011, πρέπει να
συνδέονται με σχέση εξαρτημένης εργασίας με τον
Πιστοποιημένο Φορέα που τους ορίζει, να διαθέτουν
πτυχίο Α.Ε.Ι. ή AT.Ε.Ι. και εμπειρία σχετικά με τον έλεγχο
των επενδυτικών σχεδίων.
4. Ελεγκτές−φυσικά πρόσωπα οφείλουν να μην αποδε−
χθούν τον ορισμό τους ως μέλη του κλιμακίου ελέγχου
αν πρόκειται να ενεργήσουν έλεγχο:
α. Είτε σε επενδυτικό φορέα, του οποίου έχουν κατά
το παρελθόν ελέγξει άλλα σχέδια, είτε σε επενδυτικά
σχέδια, στων οποίων την κατάρτιση έχουν με οποιον−
δήποτε τρόπο συμμετάσχει.
β. Σε επενδυτικό φορέα στου οποίου το εταιρικό ή
μετοχικό κεφάλαιο ή στην διοίκηση του συμμετέχουν οι
ίδιοι ή σύζυγος ή ανιών ή κατιών συγγενής τους μέχρι
δευτέρου βαθμού. Η εν λόγω συμμετοχή αποτελεί κώ−
λυμα και όταν γίνεται μέσω νομικού προσώπου.
γ. Σε επενδυτικό φορέα, του οποίου έχουν αξιολογήσει
κατά τις διατάξεις του άρθρου 4 του π.δ. 33/2001 το
υπό έλεγχο επενδυτικό σχέδιο.
5. Οι Πιστοποιημένοι Φορείς έχουν πρόσβαση στα
στοιχεία του φακέλου του επενδυτικού σχεδίου μέσω
του ΠΣΚΕ−Επ. Καθένα από τα μέλη του κλιμακίου ελέγ−
χου ασκεί το ελεγκτικό έργο που του ανατέθηκε. Τα
επενδυτικά σχέδια ελέγχονται ως προς το φυσικό και
οικονομικό τους αντικείμενο στον τόπο υλοποίησής
τους, και εφόσον απαιτείται, στην έδρα των φορέων
εάν εκεί τηρούνται οι πρωτότυποι τεχνικοί φάκελοι και
τα παραστατικά δαπανών.
6. Οι ελεγκτές−φυσικά πρόσωπα που ορίζονται από
τους Πιστοποιημένους Φορείς Ελέγχου Επενδυτικών
Σχεδίων των νόμων 3299/2004 και 3908/2011 υποχρεού−
νται στην υποβολή δήλωσης για τον έλεγχο της περι−
ουσιακής κατάστασης τους, σύμφωνα με τις διατάξεις
του ν. 3213/2003, όπως ισχύει.
7. Δεν επιτρέπεται η ύπαρξη άλλης επαγγελματικής
σχέσης μεταξύ των ελεγκτών−φυσικών προσώπων που
ορίζονται από Πιστοποιημένο Φορέα και της ελεγχόμε−
νης επιχείρησης (και των συνδεδεμένων ή συνεργαζόμε−
νων με αυτήν επιχειρήσεων) για χρονικό διάστημα δύο
ετών πριν και μετά τη διενέργεια του ελέγχου, ώστε να
αποκλείεται η δημιουργία σχέσεων που θα μπορούσαν
να επηρεάσουν το έργο του.
8. Οι Πιστοποιημένοι Φορείς υποχρεούνται να κα−
ταρτίσουν και να ανανεώνουν έκθεση διαφάνειας στην

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ιστοσελίδα τους στην οποία να τεκμηριώνεται η συμ−
μόρφωση με τη βασική αρχή της ανεξαρτησίας από τις
ελεγχόμενες οντότητες.
9. Οι Πιστοποιημένοι Φορείς και οι ελεγκτές−φυσικά
πρόσωπα που ορίζονται από αυτούς, οφείλουν να με−
ριμνούν και να διαφυλάσσουν το επαγγελματικό απόρ−
ρητο των επιχειρήσεων που ελέγχουν.
10. Αν μετά από διενέργεια επαλήθευσης, επιθεώρη−
σης ή ελέγχου από αρμόδια προς τούτο όργανα του
Δημοσίου ή της Ευρωπαϊκής Ένωσης διαπιστωθεί μη
τήρηση των υποχρεώσεων των Πιστοποιημένων Φορέ−
ων ως προς τη διενέργεια ελέγχων κατά τις διατάξεις
του παρόντος και του νόμου, (α) οι εν λόγω Πιστοποι−
ημένοι Φορείς διαγράφονται από τον κατάλογο της
παρ. 4 του άρθρου 3 και ανακαλούνται οι αποφάσεις
των παρ. 2 και 3 του ίδιου άρθρου, και (β) με απόφαση
του Υπουργού Ανάπτυξης και Ανταγωνιστικότητας οι
εν λόγω Πιστοποιημένοι Φορείς καταβάλλουν υπέρ του
Ελληνικού Δημοσίου χρηματικό ποσό μέχρι του ποσού
της ανακτώμενης ενίσχυσης προσαυξημένου κατά 50%,
ανάλογα με το βαθμό της υπαιτιότητας των Πιστοποιη−
μένου Φορέων και των ελεγκτών – φυσικών προσώπων
που ορίζονται από αυτούς.
11. Η αμοιβή του Πιστοποιημένου Φορέα καθορίζεται
με ελεύθερη διαπραγμάτευση με τον φορέα της ελεγ−
χόμενης επένδυσης.
12. Με απόφαση του Υπουργού Ανάπτυξης και Αντα−
γωνιστικότητας δύνανται να ρυθμίζονται επιμέρους λε−
πτομέρειες εφαρμογής που αφορούν στη διαδικασία
ανάθεσης ελέγχου σε Πιστοποιημένους Φορείς στο
πλαίσιο του παρόντος άρθρου.
Άρθρο 5
Διαδικασία έκδοσης απόφασης από τη Διοίκηση
1. Μετά το πέρας του ελεγκτικού έργου του κλιμα−
κίου ελέγχου που έχει οριστεί από τον Πιστοποιημένο
Φορέα, ο Πιστοποιημένος Φορέας συντάσσει έκθεση
ελέγχου μέσω της ενσωματωμένης μεθοδολογίας και
τυποποιημένων φορμών του ΠΣΚΕ − Επ., καθώς επίσης
σύμφωνα με τον Οδηγό Ελέγχου Επενδύσεων της πα−
ραγράφου 3 του άρθρου 11 του π.δ. 33/2011.
2. Η έκθεση ελέγχου της παραγράφου 1 του παρόντος
άρθρου, αφού υποβληθεί ηλεκτρονικά στο ΠΣΚΕ – Επ,
εκτυπώνεται, υπογράφεται από τα μέλη του κλιμακίου
ελέγχου και υποβάλλεται από τον Πιστοποιημένο Φο−
ρέα σε έντυπη μορφή στην αρμόδια υπηρεσία, εντός
προθεσμίας τριών μηνών από τον ορισμό του κλιμακίου
ελέγχου, συνοδευόμενη από ακριβή αντίγραφα των εγ−
γράφων που ελήφθησαν υπόψη για τη σύνταξή της. Οι
εκθέσεις ελέγχου θα πρέπει να είναι πλήρως τεκμηριω−
μένες και αιτιολογημένες, βασιζόμενες στο κατάλληλο
αποδεικτικό υλικό. Οι Πιστοποιημένοι Φορείς υποχρεού−
νται να διατηρούν τον αναλυτικό φάκελο τεκμηρίωσης
για όσο χρονικό διάστημα απαιτείται σύμφωνα με την
εθνική και κοινοτική νομοθεσία και υποχρεούνται να πα−
ρέχουν το σχετικό φάκελο τεκμηρίωσης οποτεδήποτε
αυτό ζητηθεί από τις αρμόδιες ελεγκτικές υπηρεσίες. Το
χρονικό αυτό διάστημα δεν μπορεί να είναι μικρότερο
από επτά (7) έτη από την ημερομηνία που υποβάλλεται
η Έκθεση ελέγχου.
3. Συνιστάται δια του παρόντος στις υπηρεσίες που
είναι αρμόδιες για επενδυτικά σχέδια που υπάγονται
στους νόμους 3299/2004 και 3908/2011, Τετραμελές

1023

Γνωμοδοτικό Όργανο, στο οποίο συμμετέχει ο προϊ−
στάμενος της αρμόδιας υπηρεσίας ως Πρόεδρος, οι
προϊστάμενοι των τμημάτων ελέγχου και αξιολόγησης
επενδυτικών σχεδίων της αρμόδιας υπηρεσίας, ως μέλη,
καθώς Νομικός Σύμβουλος του Κράτους ή Πάρεδρος
που ορίζεται από τον Πρόεδρο του Νομικού Συμβουλί−
ου του Κράτους, ως μέλος χωρίς δικαίωμα ψήφου. Το
Τετραμελές Γνωμοδοτικό Όργανο συνεδριάζει εντός
αποκλειστικής προθεσμίας ενός μηνός από την υποβο−
λή των εκθέσεων ελέγχου, εντός του ωραρίου και τα
μέλη του δεν δικαιούνται αποζημίωσης, ούτε λαμβάνουν
οδοιπορικά έξοδα ή έξοδα παράστασης. Η σύνθεση του
Τετραμελούς Γνωμοδοτικού Οργάνου ορίζεται µε από−
φαση των Οργάνων που προβλέπονται στην παράγραφο
11 του άρθρου 7 του ν. 3299/2004 και στην παράγραφο
4 του άρθρου 11 του ν. 3908/2011.
4. Έργο του Τετραμελούς Γνωμοδοτικού Οργάνου εί−
ναι η γνωμοδότηση για την κατά νόμο πληρότητα των
εκθέσεων ελέγχου των Πιστοποιημένων Φορέων και των
συνημμένων σε αυτές δικαιολογητικών, μετά από σχετι−
κή εισήγηση στελέχους της αρμόδιας υπηρεσίας, εξει−
δικευμένου σε θέματα ελέγχου επενδυτικών σχεδίων.
5. Αν η γνωμοδότηση του Τετραμελούς Γνωμοδοτικού
Οργάνου της προηγούμενης παραγράφου είναι θετική,
εκδίδεται σχετική απόφαση από τα Όργανα τα οποία
προβλέπονται στην παράγραφο 11 του άρθρου 7 του
ν. 3299/2004 και στην παράγραφο 4 του άρθρου 11 του
ν. 3908/2011.
6. Αν η γνωμοδότηση του Τετραμελούς Γνωμοδοτικού
Οργάνου της παραγράφου 4 του παρόντος είναι αρνητι−
κή, τότε αυτή κοινοποιείται στον ενδιαφερόμενο επενδυ−
τή και τον Πιστοποιημένο Φορέα Ελέγχου Επενδυτικών
Σχεδίων των νόμων 3299/2004 και 3908/2011 προκειμένου
ο τελευταίος να προβεί σε υποβολή συμπληρωματικής
έκθεσης ελέγχου, εντός μηνός από την κοινοποίηση. Το
Τετραμελές Γνωμοδοτικό Όργανο γνωμοδοτεί εκ νέου
κατά τη διαδικασία που προβλέπεται στις παραγράφους
3 και 4 του παρόντος άρθρου, και εκδίδεται σχετική
απόφαση από τα Όργανα τα οποία προβλέπονται στην
παράγραφο 11 του άρθρου 7 του ν. 3299/2004 και στην
παράγραφο 4 του άρθρου 11 του ν. 3908/2011.
7. Με απόφαση του Υπουργού Ανάπτυξης και Αντα−
γωνιστικότητας δύνανται να ρυθμίζονται επιμέρους λε−
πτομέρειες εφαρμογής που αφορούν στη διαδικασία
έκδοσης απόφασης από τη Διοίκηση στο πλαίσιο του
παρόντος άρθρου.
Άρθρο 6
Έναρξη ισχύος
Η ισχύς του παρόντος Προεδρικού ∆ιατάγµατος αρ−
χίζει από τη δηµοσίευση του στην Εφηµερίδα της Κυ−
βερνήσεως.
Στον Υπουργό Ανάπτυξης και Ανταγωνιστικότητας
αναθέτουμε τη δημοσίευση και εκτέλεση του παρόντος
διατάγματος.
Αθήνα, 28 Φεβρουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΦΥΠΟΥΡΓΟΣ
ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΠΑΝΑΓΙΩΤΗΣ ΜΗΤΑΡΑΚΗΣ

1024

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Β΄

300 €

80 €

30 €

Γ΄

50 €

−

−

Υ.Ο.Δ.Δ.

50 €

−

−

Δ΄

110 €

−

30 €

Τεύχος

Ετήσια έκδοση Τριμηνιαία έκδοση Μηνιαία έκδοση
-

Α.Α.Π.

110 €

Ε.Β.Ι.

100 €

−

-

Α.Ε.Δ.

5€

−

-

Δ.Δ.Σ.

200 €

−

20 €

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000651203140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

