Signature Not
Verified
Digitally signed by
THEODOROS MOUMOURIS
Date: 2014.08.28 10:31:34
EEST
Reason: Signed PDF
(embedded)
Location: Athens, Ethniko
Typografio

5359

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 164
26 Αυγούστου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 98
Λειτουργία και αρμοδιότητες του Διοικητικού Συμβουλίου
του Οργανισμού Μεσολάβησης και Διαιτησίας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 17 παράγραφος 12 του
ν. 1876/1990 «Ελεύθερες συλλογικές διαπραγματεύσεις
και άλλες διατάξεις (Α΄ 27), όπως το άρθρο αυτό αντι−
καταστάθηκε από το άρθρο 14 του ν. 3899/2010 (Α΄  212).
2. Την υπ’ αριθμ. 26687/Δ1.6149/07−08−2013 απόφαση του
Υπουργού Εργασίας, Κοινωνικής Ασφάλισης και Πρόνοιας
(ΦΕΚ 2124/Β/2013), με την οποία τροποποιήθηκε η σύνθεση
του Διοικητικού Συμβουλίου του Ο.ΜΕ.Δ. κατ’ εφαρμογή
του άρθρου 37 του ν. 4144/2013 (Α΄ 88).
3. Το υπ’ αριθμ. 594/03−10−2013 πρακτικό του Διοικητικού
Συμβουλίου του Οργανισμού Μεσολάβησης και Διαιτησίας.
4. Το γεγονός ότι από τις διατάξεις του παρόντος δια−
τάγματος δεν προκαλείται δαπάνη σε βάρος του Κρατικού
Προϋπολογισμού.
5. Την υπ’ αριθμ. Δ 158/2014 γνωμοδότηση του Συμβουλί−
ου της Επικρατείας με πρόταση του Υπουργού Εργασίας,
Κοινωνικής Ασφάλισης και Πρόνοιας, αποφασίζουμε:
Άρθρο 1
Σύνθεση του Διοικητικού Συμβουλίου
1. Το Διοικητικό Συμβούλιο του Ο.ΜΕ.Δ. είναι εννεαμελές
και αποτελείται από:
α) έναν εκπρόσωπο του ΣΕΒ, έναν της ΓΣΕΒΕΕ, έναν
της ΕΣΕΕ και έναν του ΣΕΤΕ, με τους αναπληρωτές τους,
β) τέσσερις εκπροσώπους της ΓΣΕΕ, με τους αναπλη−
ρωτές τους και
γ) τον Πρόεδρο, με τον αναπληρωτή του, οι οποίοι
πρέπει να είναι πρόσωπα αναγνωρισμένου κύρους και
έμπειρα σε θέματα εργασιακών σχέσεων ή οικονομίας
της εργασίας ή του εργατικού δικαίου.
2. Στο Διοικητικό Συμβούλιο του Ο.ΜΕ.Δ. συμμετέχει ως
παρατηρητής και χωρίς δικαίωμα ψήφου, ένας εκπρόσω−
πος του Υπουργείου Εργασίας, Κοινωνικής Ασφάλισης
και Πρόνοιας, με τον αναπληρωτή του, κάτοχος πτυχίου
πανεπιστημίου με εμπειρία στα εργασιακά θέματα.
3. Για τις περιπτώσεις α και β της παραγράφου 1 του
παρόντος άρθρου, η υπόδειξη από τους αρμόδιους φο−
ρείς γίνεται μέσα σε προθεσμία δεκαπέντε (15) ημερών

από την πρόσκληση του Υπουργού Εργασίας, Κοινωνικής
Ασφάλισης και Πρόνοιας.
4. Η θητεία του Διοικητικού Συμβουλίου είναι τριετής.
Ο επαναδιορισμός των τακτικών μελών είναι δυνατός για
μία ακόμη συνεχόμενη τριετία.
Άρθρο 2
Επιλογή Προέδρου και Aναπληρωτή
1. Ο Πρόεδρος και ο αναπληρωτής του επιλέγονται με
ομόφωνη απόφαση των μελών των περιπτώσεων α και β
της παρ. 1 του άρθρου 1 του παρόντος, η οποία λαμβά−
νεται σε συνεδρίαση που συγκαλείται από τον Υπουργό
Εργασίας, Κοινωνικής Ασφάλισης και Πρόνοιας, πριν τη
συγκρότηση του Διοικητικού Συμβουλίου σε σώμα.
2. Για τα πεπραγμένα της συνεδρίασης συντάσσεται
πρακτικό το οποίο υπογράφεται από τα μέλη των περι−
πτώσεων α και β της παρ. 1 του άρθρου 1 του παρόντος
και στη συνέχεια υποβάλλεται στον Υπουργό Εργασίας,
Κοινωνικής Ασφάλισης και Πρόνοιας.
Άρθρο 3
Συγκρότηση του Δ.Σ.
1. Το Διοικητικό Συμβούλιο συγκροτείται σε σώμα με
απόφαση του Υπουργού Εργασίας, Κοινωνικής Ασφάλισης
και Πρόνοιας. Με την ίδια απόφαση ορίζεται ο Πρόεδρος
του Διοικητικού Συμβουλίου καθώς και ο αναπληρωτής
του.
2. Σε περίπτωση παραίτησης ή θανάτου μέλους του
Διοικητικού Συμβουλίου, το Διοικητικό Συμβούλιο βρίσκε−
ται σε νόμιμη συγκρότηση και είναι δυνατή η συμμετοχή
του αναπληρωματικού μέλους ως τακτικού. Εάν ελλείπει
τακτικό μέλος, ο Υπουργός Εργασίας, Κοινωνικής Ασφά−
λισης και Πρόνοιας, καλεί με τη διαδικασία της παρ. 5 του
άρθρου 17 του ν. 1876/1990, όπως ισχύει, το φορέα από
τον οποίο προέρχεται το ελλείπον μέλος να ορίσει άλλο
πρόσωπο για το υπόλοιπο της θητείας.
Άρθρο 4
Τόπος λειτουργίας του Δ.Σ.
Το Διοικητικό Συμβούλιο συνέρχεται στην Αθήνα, στην
έδρα του Οργανισμού.
Άρθρο 5
Ορισμός γραμματέα του Δ.Σ.
Χρέη γραμματέα του Διοικητικού Συμβουλίου εκτελεί
υπάλληλος του Οργανισμού που ορίζεται με τον αναπλη−
ρωτή του από τον Πρόεδρό του.

5360

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 6
Λειτουργία του Δ.Σ.

1. Το Διοικητικό Συμβούλιο συνέρχεται μετά από πρό−
σκληση στην οποία αναγράφεται ο τόπος, ο χρόνος και
τα θέματα της ημερήσιας διάταξης της συνεδρίασης.
2. Την πρόσκληση υπογράφει ο Πρόεδρος του Δ.Σ. ή,
όταν αυτός κωλύεται ή αδυνατεί, ο Αναπληρωτής Πρό−
εδρος.
3. Η πρόσκληση απευθύνεται τόσο στα τακτικά όσο και
στα αναπληρωματικά μέλη του Δ.Σ.
4. Η πρόσκληση μπορεί να γίνει και με τηλεγράφημα ή
τηλεφώνημα ή τηλεομοιοτυπία (fax) ή μήνυμα ηλεκτρονι−
κού ταχυδρομείου (e−mail).
Άρθρο 7
Απαρτία και ψηφοφορία
1. Το Διοικητικό Συμβούλιο συνεδριάζει νομίμως όταν
στη σύνθεσή του μετέχουν τουλάχιστον τα πέντε (5) από
τα εννέα (9) μέλη του.
2. Το Διοικητικό Συμβούλιο αποφασίζει με ομόφωνη
απόφαση των εννέα (9) μελών του στις περιπτώσεις που
ορίζονται στο νόμο και τους Κανονισμούς του Ο.ΜΕ.Δ..
3. Το Διοικητικό Συμβούλιο αποφασίζει με ενισχυμένη
πλειοψηφία έξι (6) τουλάχιστον ψήφων στις περιπτώσεις
που ορίζονται στους Κανονισμούς του Ο.ΜΕ.Δ.
4. Σε κάθε άλλη περίπτωση το Διοικητικό Συμβούλιο
αποφασίζει με την απόλυτη πλειοψηφία των παρόντων
μελών.
5. Η ψηφοφορία ενεργείται φανερά. Σε περίπτωση ισο−
ψηφίας επικρατεί η ψήφος του Προέδρου του Δ.Σ.
6. Η αποχή από την ψηφοφορία και η λευκή ψήφος
θεωρούνται αρνητικές ψήφοι.
Άρθρο 8
Τήρηση πρακτικών
1. Κατά τις συνεδριάσεις του Δ.Σ. τηρούνται πρακτικά, τα
οποία υπογράφονται από τον Πρόεδρο της συνεδρίασης,
όλα τα παρόντα στη συνεδρίαση μέλη και το Γραμματέα
του Διοικητικού Συμβουλίου.
2. Στα πρακτικά καταχωρίζονται υποχρεωτικά οι γνώμες
της πλειοψηφίας και της μειοψηφίας.
Άρθρο 9
Αρμοδιότητες του Δ.Σ.
1. Το Διοικητικό Συμβούλιο έχει τις ακόλουθες αρμο−
διότητες:
α) Κατευθύνει τη δράση του Οργανισμού για την εκ−
πλήρωση της αποστολής του.
β) Εποπτεύει τη σύννομη άσκηση των καθηκόντων του
ειδικού σώματος των μεσολαβητών και του ειδικού σώ−
ματος των διαιτητών.
γ) Προσλαμβάνει και απολύει το προσωπικό του Ορ−
γανισμού (τακτικό, έκτακτο), καθορίζει τις αποδοχές του
και επιβάλλει πειθαρχικές ποινές, στο πλαίσιο του Κα−
νονισμού Προσωπικού του Οργανισμού. Προσλαμβάνει
και απολύει συνεργάτες, εμπειρογνώμονες, καθορίζει τις
αποδοχές, τα προσόντα και τις αρμοδιότητές τους.
δ) Επιλέγει και προσλαμβάνει με τριετή θητεία τους
μεσολαβητές και τους διαιτητές, τους επανακρίνει, ανα−
νεώνει τη θητεία τους, καταγγέλλει τις συμβάσεις τους,
καθορίζει τις αμοιβές τους, αξιολογεί και επιβάλλει πει−
θαρχικές ποινές σύμφωνα με τον Κανονισμό Καταστά−
σεως των Μεσολαβητών και των Διαιτητών του Ο.Μ.Ε.Δ..
ε) Καταρτίζει τους Κανονισμούς που προβλέπονται στο

άρθρο 18 του ν. 1876/1990 και διατυπώνει τη γνώμη του
για τις περιπτώσεις που ορίζει το άρθρο 17 παράγραφος
12 του ν. 1876/1990, όπως ισχύει.
στ) Διαχειρίζεται την περιουσία και τους πόρους του
Οργανισμού.
ζ) Εγκρίνει τον ετήσιο Προϋπολογισμό, Απολογισμό και
Ισολογισμό του Οργανισμού.
η) Εγκρίνει τη διενέργεια των αναγκαίων δαπανών.
θ) Συνιστά επιτροπές από τα μέλη του ή και με τη συμ−
μετοχή άλλων προσώπων, του δημοσίου ή του ιδιωτικού
τομέα, για τη μελέτη και εισήγηση ειδικών θεμάτων.
ι) Εξουσιοδοτεί τον Πρόεδρο ή άλλο μέλος του Διοικη−
τικού Συμβουλίου για την εκτέλεση των αποφάσεών του.
ια) Αποφασίζει για τα θέματα που είναι αρμόδιο από το
νόμο και τους Κανονισμούς.
2. Για κάθε αρμοδιότητα που δεν ανήκει σε άλλο όργανο
του Οργανισμού, καθώς και σε περίπτωση αμφιβολίας ως
προς ορισμένη αρμοδιότητα μεταξύ των οργάνων του
Οργανισμού, αρμόδιο θεωρείται το Διοικητικό Συμβούλιο.
Άρθρο 10
Αρμοδιότητες του Προέδρου του Δ.Σ.
1. Ο πρόεδρος του Δ.Σ. έχει τις ακόλουθες αρμοδιότητες:
α) Επιμελείται της εκτέλεσης των αποφάσεων του Δ.Σ.
του Οργανισμού.
β) Συγκαλεί σε συνεδρίαση το Δ.Σ. και εισάγει τα θέματα
που είναι για συζήτηση.
γ) Παρακολουθεί και κατευθύνει τη λειτουργία του Ορ−
γανισμού, σύμφωνα με τις αποφάσεις του Δ.Σ.
δ) Προΐσταται των υπηρεσιών του Οργανισμού, καθορί−
ζει τα καθήκοντα του προσωπικού και εκδίδει τις πράξεις
που το αφορούν, όπως ορίζεται στους Κανονισμούς.
ε) Εγκρίνει την ενέργεια δαπανών και εκδίδει χρηματικά
εντάλματα, σύμφωνα με τους Κανονισμούς.
στ) Αποφασίζει για θέματα έκτακτα και επείγοντα και
υποβάλλει τις σχετικές αποφάσεις για έγκριση στο Δ.Σ.
μέσα σ’ ένα μήνα.
ζ) Εκπροσωπεί τον Οργανισμό ενώπιον δικαστηρίων,
δημοσίων αρχών και ιδιωτικών προσώπων.
η) Διορίζει πληρεξούσιους δικηγόρους.
θ) Υπογράφει τα έγγραφα του Οργανισμού.
ι) Αποφασίζει για τα θέματα που είναι αρμόδιος από το
Νόμο και τους Κανονισμούς.
2. Το Διοικητικό Συμβούλιο μπορεί να εγκρίνει τη μετα−
βίβαση αρμοδιοτήτων του Προέδρου, μετά από εισήγηση
του Προέδρου, στον Αναπληρωτή Πρόεδρο ή σε άλλο
μέλος του Διοικητικού Συμβουλίου.
Άρθρο 11
Από την έναρξη ισχύος του παρόντος καταργείται το
Π.Δ. 198/1990 (Α΄ 76).
Άρθρο 12
Η ισχύς του παρόντος αρχίζει από τη δημοσίευσή του
στην Εφημερίδα της Κυβερνήσεως.
Στον Υπουργό Εργασίας, Κοινωνικής Ασφάλισης και
Πρόνοιας, αναθέτουμε τη δημοσίευση και εκτέλεση του
παρόντος διατάγματος.
Λευκάδα 8 Αυγούστου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΕΡΓΑΣΙΑΣ, ΚΟΙΝΩΝΙΚΗΣ ΑΣΦΑΛΙΣΗΣ ΚΑΙ ΠΡΟΝΟΙΑΣ

ΙΩΑΝΝΗΣ ΒΡΟΥΤΣΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001642608140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

