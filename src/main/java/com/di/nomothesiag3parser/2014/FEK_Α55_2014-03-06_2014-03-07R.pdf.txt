Signature Not
Verified
Digitally signed by
THEODOROS MOUMOURIS
Date: 2014.03.07 09:31:02
EET
Reason: Signed PDF
(embedded)
Location: Athens, Ethniko
Typografio

901

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 55
6 Μαρτίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 30
Τροποποίηση διατάξεων του π.δ. 130/1984 «Κύρωση του
Γενικού Κανονισμού Υπηρεσίας στο Στρατό» (Α΄42).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
α. Τις διατάξεις των άρθρων 5 (παρ. 2 και 17), 11 (παρ. 5,
6 και 7), 14 (παρ. 4 περ. α΄ και ε΄) και 17 παρ. 1 περ. ι΄ του
ν. 2292/1995 «Οργάνωση και λειτουργία του Υπουργείου
Εθνικής Άμυνας, διοίκηση και έλεγχος των Ενόπλων
Δυνάμεων και άλλες διατάξεις» (Α΄ 35), όπως οι παρά−
γραφοι 2 και 17 του άρθρου 5, οι παράγραφοι 5, 6 και 7
του άρθρου 11 και η παράγραφος 4 του άρθρου 14 του
ν. 2292/1995, αντικαταστάθηκαν με τις παραγράφους
3, 7, 15, 16, 17 και 31 του άρθρου 71 του ν. 3883/2010
«Υπηρεσιακή εξέλιξη και ιεραρχία των στελεχών των
Ενόπλων Δυνάμεων – Θέματα διοίκησης των Ενόπλων
Δυνάμεων, Στρατολογίας και συναφείς διατάξεις» (Α΄
167), αντιστοίχως.
β. Την με αριθμ. 207/Συν. 16η/29 Αυγ 2011 Γνωμοδότηση
του Ανωτάτου Στρατιωτικού Συμβουλίου.
γ. Την από 26 Σεπ 2012 εισήγηση του Αρχηγού Γενικού
Επιτελείου Στρατού.
δ. Την από 28 Σεπ 2012 εισήγηση του Αρχηγού Γενικού
Επιτελείου Εθνικής Άμυνας.
ε. Την υπ’ αριθμ. 251642/03 Ιουλ 2013 κοινή απόφαση
Πρωθυπουργού και Υπουργού Εθνικής Άμυνας (Β΄ 1653/
4 Ιουλ 2013) «Ανάθεση Αρμοδιοτήτων στον Υφυπουργό
Εθνικής Άμυνας Αθανάσιο Π. Δαβάκη».
στ. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
ζ. Την υπ’ αριθμ. 245/2013 γνωμοδότηση του Ε΄ Τμή−
ματος του Συμβουλίου Επικρατείας, μετά από πρόταση
του Υφυπουργού Εθνικής Άμυνας, αποφασίζουμε:
την κύρωση των τροποποιήσεων του π.δ. 130/1984 «Κύ−
ρωση του Γενικού Κανονισμού Υπηρεσίας στο Στρατό»
(Α΄ 42) ως εξής:

ΑΡΘΡΟ 1
ΠΟΛΙΤΕΙΑΚΕΣ ΚΑΙ ΚΥΒΕΡΝΗΤΙΚΕΣ
ΑΡΧΕΣ – ΑΝΩΤΑΤΗ ΣΤΡΑΤΙΩΤΙΚΗ ΗΓΕΣΙΑ
1. Η παράγραφος 3 του άρθρου 6, όπως ισχύει μετά
την αντικατάστασή της με το άρθρο 4 του π.δ. 334/2002
(Α΄ 280), αντικαθίσταται εκ νέου ως εξής:
«3. Ο Υπουργός Εθνικής Άμυνας είναι υπεύθυνος ένα−
ντι της Κυβέρνησης για τη διοίκηση και τον έλεγχο
των Ενόπλων Δυνάμεων, προς υλοποίηση της Πολιτικής
Εθνικής Άμυνας, που χαράσσει η Κυβέρνηση (Άρθρο 5
παρ. 1 του ν. 2292/1995). Προΐσταται του Υπουργείου
Εθνικής Άμυνας και των Ενόπλων Δυνάμεων και έχει
όλες τις αρμοδιότητες που προβλέπονται από το νόμο
καθώς και αυτές που προβλέπονται από τις κείμενες
διατάξεις (Άρθρο 5 παρ. 2 του ν. 2292/1995)».
2. Η παράγραφος 5 του άρθρου 6, όπως ισχύει μετά
την αντικατάστασή της με το άρθρο 4 του π.δ. 334/2002
(Α΄ 280), αναριθμείται σε 4 και αντικαθίσταται εκ νέου
ως εξής:
«4. Ο Αρχηγός του Γενικού Επιτελείου Εθνικής Άμυνας:
α. Προΐσταται του ΓΕΕΘΑ και των υπαγομένων σε
αυτό υπηρεσιών και οργανικών και μη μονάδων, όπως
ορίζεται στο ν. 2292/1995, όπως ισχύει, (Α΄ 35).
β. Είναι ο κύριος σύμβουλος του ΥΕΘΑ για στρατιω−
τικά θέματα. Επίσης είναι ο στρατιωτικός σύμβουλος
του ΚΥ.Σ.Ε.Α..
γ. Ασκεί την πλήρη διοίκηση όλων των κλάδων των
Ενόπλων Δυνάμεων στο πλαίσιο των οδηγιών του ΥΕΘΑ
και αναφερόμενος σε αυτόν κατά την παρ. 5 του άρθρου
11 του ν. 2292/1995.
δ. Υλοποιεί τις αποφάσεις του ΥΕΘΑ και του ΣΑΓΕ
στο πλαίσιο των αρμοδιοτήτων του».
3. Η παράγραφος 4 του άρθρου 6, όπως ισχύει μετά
την αντικατάστασή της με το άρθρο 4 του π.δ. 334/2002
(Α΄ 280), αναριθμείται σε 5 και αντικαθίσταται εκ νέου
ως εξής:
«5. Ο Αρχηγός του Γενικού Επιτελείου Στρατού:
α. Ασκεί τη διοικητική διοίκηση του ΣΞ στο πλαίσιο
των ενιαίων οδηγιών και διαταγών του Α/ΓΕΕΘΑ.

902

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

β. Εντάσσεται στην αλυσίδα της επιχειρησιακής δι−
οίκησης και διοικεί το ΣΞ σύμφωνα με τις οδηγίες και
διαταγές του Α/ΓΕΕΘΑ και με όσα ορίζονται στην προ−
ηγούμενη παράγραφο, αναλαμβάνοντας τις αποστολές
και τα έργα που του ανατίθενται από αυτόν.
γ. Ευθύνεται για την άρτια οργάνωση, επάνδρωση,
εξοπλισμό, εκπαίδευση, αξιολόγηση και προπαρασκευή
για πόλεμο, ετοιμότητα και χρησιμοποίηση του ΣΞ, σύμ−
φωνα προς τις οδηγίες και διαταγές του ΥΕΘΑ και του
Α/ΓΕΕΘΑ κατά τις παραγράφους 5 και 6α του άρθρου
11 του ν. 2292/1995».
ΑΡΘΡΟ 2
ΓΕΝΙΚΕΣ ΔΙΑΤΑΞΕΙΣ
Η παράγραφος 2 του άρθρου 35 αντικαθίστανται ως
εξής:
«2. Επιτρέπεται η έξοδος από το Στρατόπεδο κάθε
ημέρα και από την ώρα που καθορίζεται με τα προ−
γράμματα ωρών υπηρεσίας και εκπαιδεύσεως μέχρι τη
βραδινή πρόσκληση όλων γενικά των οπλιτών, εκτός
από τους τιμωρημένους, τους ελεύθερους υπηρεσίας

και αυτούς που έχουν οριστεί υπηρεσία. Γι’ αυτού του
είδους την έξοδο και παραμονή εκτός Στρατοπέδου,
δεν χρειάζεται ειδική γραπτή άδεια. Επίσης, επιτρέπεται
σε κάθε νεοσύλλεκτο οπλίτη η χορήγηση μίας άδειας
εξόδου χωρίς διανυκτέρευση, το Σάββατο ή την Κυ−
ριακή της 2ης εβδομάδας εκπαίδευσης, με μέριμνα των
Κέντρων Εκπαίδευσης Νεοσυλλέκτων (ΚΕΝ)».
ΑΡΘΡΟ 3
ΕΝΑΡΞΗ ΙΣΧΥΟΣ
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Εθνικής Άμυνας αναθέτουμε τη δημο−
σίευση και εκτέλεση του παρόντος διατάγματος.
Αθήνα, 11 Φεβρουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΦΥΠΟΥΡΓΟΣ ΕΘΝΙΚΗΣ ΑΜΥΝΑΣ

ΑΘΑΝΑΣΙΟΣ ΔΑΒΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000550603140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

