Signature Not
Verified
Digitally signed by
THEODOROS MOUMOURIS
Date: 2014.10.17 10:14:50
EEST
Reason: Signed PDF
(embedded)
Location: Athens, Ethniko
Typografio

7445

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 230

ΤΕΥΧΟΣ ΠΡΩΤΟ

16 Οκτωβρίου 2014

Το παρόν ΦΕΚ επανεκτυπώθηκε λόγω λάθους
στις υπογραφές του Π.Δ. αριθμ. 140

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
139. Χαρακτηρισμός μαρτυρικών πόλεων και μαρτυ−
ρικών χωριών..........................................................................
1
140. Πειθαρχική ευθύνη των μελών της Εθνικής Επι−
τροπής Τηλεπικοινωνιών και Ταχυδρομείων
(Ε.Ε.Τ.Τ.) – Πειθαρχική διαδικασία. ........................
2

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘ. 139
Χαρακτηρισμός μαρτυρικών πόλεων και
μαρτυρικών χωριών.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις της παραγράφου 5 του άρθρου 18 του
Ν. 2503/1997 «Διοίκηση, οργάνωση, στελέχωση της Περι−
φέρειας, ρύθμιση θεμάτων για την τοπική αυτοδιοίκηση
και άλλες διατάξεις» (Α΄ 107).
2. Τις διατάξεις του άρθρου 90 του Κώδικα Νομοθε−
σίας για την Κυβέρνηση και τα κυβερνητικά όργανα, ο
οποίος κυρώθηκε με το άρθρο πρώτο του π.δ. 63/2005
«Κωδικοποίηση της νομοθεσίας για την Κυβέρνηση και
τα κυβερνητικά όργανα». (Α΄ 98).
3. Τις διατάξεις του π.δ. 65/2011 «Διάσπαση του Υπουρ−
γείου Εσωτερικών, Αποκέντρωσης και Ηλεκτρονικής
Διακυβέρνησης στα Υπουργεία α) Εσωτερικών και
β) Διοικητικής Μεταρρύθμισης και Ηλεκτρονικής Δια−
κυβέρνησης, συγχώνευση των Υπουργείων Οικονομίας,
Ανταγωνιστικότητας και Ναυτιλίας και Θαλασσίων Υπο−
θέσεων, Νήσων και Αλιείας στο Υπουργείο Ανάπτυξης,
Ανταγωνιστικότητας και Ναυτιλίας και μεταφορά στον
Πρωθυπουργό των Γενικών Γραμματειών Ενημέρωσης
και Επικοινωνίας και στο Υπουργείο Παιδείας, Δια Βίου
Μάθησης και Θρησκευμάτων της Γενικής Γραμματείας
Νέας Γενιάς» (Α΄ 147).
4. Τις διατάξεις του π.δ. 89/2014 «Διορισμός Υπουργών,
Αναπληρωτών Υπουργών και Υφυπουργών» (Α΄ 134).
5. Την από 26.3.2014 πρόταση της Επιτροπής, η οποία
συγκροτήθηκε στο Υπουργείο Εσωτερικών σύμφωνα

με τις διατάξεις της παραγράφου 5 του άρθρου 18 του
Ν. 2503/1997, για το χαρακτηρισμό των πόλεων και των
χωριών εκείνων που είχαν υποστεί μεγάλες καταστρο−
φές, σε ανθρώπινες ζωές και σε υλικές ζημιές κατά την
αντίσταση εναντίον των δυνάμεων κατοχής 1941−1944,
ως μαρτυρικών πόλεων και χωριών.
6. Το γεγονός ότι από τις διατάξεις του διατάγματος
αυτού δεν προκαλείται δαπάνη σε βάρος του κρατικού
προϋπολογισμού.
7. Την υπ’ αριθμ. Δ 211/2014 γνωμοδότηση του Συμβου−
λίου της Επικρατείας, μετά από πρόταση του Υπουργού
Εσωτερικών αποφασίζουμε:
Άρθρο 1
Η δημοτική ενότητα Κορμίστας του Δήμου Αμφίπολης
Σερρών χαρακτηρίζεται ως μαρτυρική πόλη, η τοπική
κοινότητα Κερασόβου της δημοτικής ενότητας Δελβινα−
κίου του Δήμου Πωγωνίου Ιωαννίνων και τα χωριά του
Ανατολικού Κιλκίς Κλειστό, Αμπελόφυτο και Κυδωνιά
χαρακτηρίζονται ως μαρτυρικά χωριά.
Άρθρο 2
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Εσωτερικών αναθέτουμε τη δημοσίευ−
ση και εκτέλεση του παρόντος διατάγματος.
Αθήνα, 8 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΕΣΩΤΕΡΙΚΩΝ

ΑΡΓΥΡΗΣ ΝΤΙΝΟΠΟΥΛΟΣ

F
(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘ. 140
Πειθαρχική ευθύνη των μελών της Εθνικής Επιτροπής
Τηλεπικοινωνιών και Ταχυδρομείων (Ε.Ε.Τ.Τ.) – Πει−
θαρχική διαδικασία.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Του άρθρου 10 παρ. 3 του Ν. 4070/2012 «Ρυθμίσεις

7446

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Ηλεκτρονικών Επικοινωνιών, Μεταφορών, Δημοσίων Έρ−
γων και άλλες διατάξεις» (A΄ 82), όπως ισχύει.
β. Του άρθρου 90 του Kώδικα Νομοθεσίας για την
Κυβέρνηση και τα κυβερνητικά όργανα, που κυρώθηκε
με το άρθρο πρώτο του π.δ. 63/2005 (Α΄ 98), όπως ισχύει.
γ. Του π.δ. 293/1999 «Οργανισμός του Υπουργείου
Μεταφορών και Επικοινωνιών» (A΄ 263), όπως ισχύει.
δ. Του άρθρου 1 του π.δ. 118/2013 «Τροποποίηση του
π.δ. 85/2012 (Α΄ 141) − Ίδρυση Υπουργείου Υποδομών,
Μεταφορών και Δικτύων και Υπουργείου Πολιτισμού και
Αθλητισμού και μετονομασία των Υπουργείων Ανάπτυ−
ξης, Ανταγωνιστικότητας, Υποδομών, Μεταφορών και
Δικτύων και Παιδείας και Θρησκευμάτων, Πολιτισμού και
Αθλητισμού σε Υπουργείο Ανάπτυξης και Ανταγωνιστι−
κότητας και σε Υπουργείο Παιδείας και Θρησκευμάτων
αντιστοίχως» (Α΄ 152).
2. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
3. Την υπ’ αριθμ. 248/2014 γνωμοδότηση του Συμβου−
λίου της Επικρατείας.
μετά από πρόταση του Υπουργού Υποδομών, Μετα−
φορών και Δικτύων, αποφασίζουμε
Άρθρο 1
Πειθαρχική διαδικασία
1. Η πειθαρχική διαδικασία των μελών της Ε.Ε.Τ.Τ.
αρχίζει με την έγερση της πειθαρχικής αγωγής από
τον Υπουργό Υποδομών, Μεταφορών και Δικτύων και
ολοκληρώνεται με την έκδοση σχετικής απόφασης του
πειθαρχικού συμβουλίου.
2. Η πειθαρχική αγωγή περιέχει το ονοματεπώνυμο και
την ιδιότητα του διωκομένου καθώς και ακριβή προσδι−
ορισμό των πραγματικών περιστατικών που στοιχειοθε−
τούν το αποδιδόμενο σε αυτόν πειθαρχικό παράπτωμα.
3. Η πειθαρχική αγωγή απευθύνεται στο πειθαρχικό
συμβούλιο και συνοδεύεται από τον πειθαρχικό φά−
κελο. Αντίγραφο αυτής αποστέλλεται στον Πρόεδρο
της Ε.Ε.Τ.Τ.
4. Ως προς την περαιτέρω διαδικασία εφαρμόζο−
νται οι διατάξεις των άρθρων 101 έως 104 του Κώδικα
οργανισμού δικαστηρίων και κατάστασης δικαστικών
λειτουργών, που κυρώθηκε με το άρθρο πρώτο του

Ν. 1756/1988 (Α΄ 35), κατά το μέρος που προσιδιάζουν
στην ιδιότητα του διωκομένου και δεν αντίκεινται στις
διατάξεις των παραγράφων 1 και 2 του άρθρου 10 του
Ν. 4070/2012,όπως ισχύει.
5. Όταν εκδοθεί η απόφαση, ο Πρόεδρος του πειθαρ−
χικού συμβουλίου διατάσσει την επίδοση επικυρωμένου
αντιγράφου της στον Πρόεδρο της Ε.Ε.Τ.Τ. και στο διω−
κόμενο μέλος. Ακολούθως, διαβιβάζεται ο πειθαρχικός
φάκελος με τα αποδεικτικά επίδοσης της απόφασης
στον Υπουργό Υποδομών, Μεταφορών και Δικτύων για
την ενημέρωσή του και για τις περαιτέρω ενέργειες
εκτέλεσης της απόφασης, όταν με αυτή επιβάλλεται η
ποινή της παύσης.
6. H πειθαρχική ευθύνη των μελών της Ε.Ε.Τ.Τ. λήγει
με την κατά οποιοδήποτε τρόπο λύση της υπηρεσιακής
τους σχέσης με την Ε.Ε.Τ.Τ. Η πειθαρχική διαδικασία
που άρχισε πριν από τη λύση της υπηρεσιακής σχέσης
συνεχίζεται ωσότου εκδοθεί απόφαση του πειθαρχικού
συμβουλίου, εκτός αν ο διωκόμενος απεβίωσε.
Άρθρο 2
Καταργούμενες διατάξεις
Από την έναρξη ισχύος του παρόντος καταργείται η
υπ’ αριθμ. 5237/149/13−2−2007 απόφαση του Υπουργού
Μεταφορών και Επικοινωνιών «Πειθαρχική ευθύνη των
μελών της Εθνικής Επιτροπής Τηλεπικοινωνιών και Τα−
χυδρομείων (Ε.Ε.Τ.Τ.) − Πειθαρχική διαδικασία » (Β΄ 278).
Άρθρο 3
Έναρξη ισχύος
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Υποδομών, Μεταφορών και Δικτύων
αναθέτουμε τη δημοσίευση και εκτέλεση του παρόντος
διατάγματος.
Αθήνα, 10 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ
ΥΠΟΔΟΜΩΝ, ΜΕΤΑΦΟΡΩΝ ΚΑΙ ΔΙΚΤΥΩΝ

ΜΙΧΑΗΛ ΧΡΥΣΟΧΟΪΔΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002301610140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

