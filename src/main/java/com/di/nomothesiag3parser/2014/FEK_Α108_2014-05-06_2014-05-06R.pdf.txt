Signature Not
Verified
Digitally signed by
THEODOROS MOUMOURIS
Date: 2014.05.06 19:26:13
EEST
Reason: Signed PDF
(embedded)
Location: Athens, Ethniko
Typografio

3781

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 108
6 Μαΐου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 65
Ρυθμιστικά μέτρα για την αλιεία του αχινού
του είδους Paracentrotus lividus.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις των περ. α), ε), ι) και ιβ) της παρ. 1 του
άρθρου 10 και της παρ. 1 του άρθρου 20 του ν.δ. 420/1970
«Αλιευτικός Κώδιξ» (Α΄27), όπως το άρθρο 10 αντικατα−
στάθηκε με την παρ. 2 του άρθρου 3 του ν. 1740/1987
(Α΄221) και τροποποιήθηκε με την παρ. 1 του άρθρου 9
του ν. 2040/1992 (Α΄70).
2. Τα άρθρα 2 παρ. 1 και 3 παρ. 1 περιπτ. δ΄ της Συνθή−
κης για τη Λειτουργία της Ευρωπαϊκής Ένωσης.
3. Το άρθρο 10 του Κανονισμού (ΕΚ) αριθ. 2371/2002
του Συμβουλίου της 20ης Δεκεμβρίου 2002 «για τη δι−
ατήρηση και βιώσιμη εκμετάλλευση των αλιευτικών πό−
ρων στο πλαίσιο της Κοινής Αλιευτικής Πολιτικής» (EE
L 358 της 31.12.2002, σ. 59).
4. Το ν. 1335/1983 «Κύρωση Διεθνούς Σύμβασης για τη
διατήρηση της άγριας ζωής και του φυσικού περιβάλ−
λοντος της Ευρώπης» (Α΄32), όπως τα Παραρτήματα ΙΙ
και ΙΙΙ αυτού συμπληρώθηκαν με την αριθ. 98/746/ΕΚ
απόφαση του Συμβούλιου της 21ης Δεκεμβρίου 1998 (L
358/114/31. 12. 98).
5. Το π.δ. 119/2013 «Διορισμός Αντιπροέδρου της Κυ−
βέρνησης, Υπουργών, Αναπληρωτών Υπουργών και Υφυ−
πουργών.» (Α΄153).
6. Το π.δ. 118/2013 «Τροποποίηση του π.δ. 85/2012 (Α΄141)
− Ίδρυση Υπουργείου Υποδομών, Μεταφορών και Δι−
κτύων και Υπουργείου Πολιτισμού και Αθλητισμού και
μετονομασία των Υπουργείων Ανάπτυξης, Ανταγωνιστι−
κότητας, Υποδομών, Μεταφορών και Δικτύων και Παι−
δείας και Θρησκευμάτων, Πολιτισμού και Αθλητισμού σε
Υπουργείο Ανάπτυξης και Ανταγωνιστικότητας και σε
Υπουργείο Παιδείας και Θρησκευμάτων αντιστοίχως.»
(Α΄ 152).
7. Την αριθ. 27858/ΔΙΟΕ/546/26.6.2013 απόφαση του
Πρωθυπουργού και του Υπουργού Ανάπτυξης και Αντα−
γωνιστικότητας «Ανάθεση αρμοδιοτήτων στον Υφυ−
πουργό Ανάπτυξης και Ανταγωνιστικότητας Αθανάσιο
Σκορδά» (Β΄1653/4.7.2013).
8. Τις αριθ. 254/2012 και 255/2013 γνώμες του Συμβου−
λίου Αλιείας.

9. Τις διατάξεις του άρθρου 90 του Κώδικα Νομοθεσί−
ας για την Κυβέρνηση και τα Κυβερνητικά Όργανα (άρ−
θρο πρώτο του προεδρικού διατάγματος 63/2005, Α΄98).
10. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
Κρατικού Προϋπολογισμού.
11. Την αριθ. 310/2013 γνωμοδότηση του Συμβουλίου
της Επικρατείας, μετά από πρόταση του Υπουργού
Αγροτικής Ανάπτυξης και Τροφίμων και του Υφυπουρ−
γού Ανάπτυξης και Ανταγωνιστικότητας, αποφασίζουμε:
Άρθρο 1
Σκοπός− Πεδίο Εφαρμογής
1. Σκοπός του παρόντος διατάγματος είναι η λήψη
ρυθμιστικών μέτρων σχετικά με την αλίευση του αχινού
του είδους Paracentrotus lividus, και ειδικότερα:
α) τη χορήγηση αδειών αλίευσης σε επαγγελματικά
αλιευτικά σκάφη,
β) την ερασιτεχνική αλίευση,
γ) τα επιτρεπόμενα αλιευτικά εργαλεία,
δ) τις επιτρεπόμενες περιόδους, περιοχές και ποσό−
τητες αλίευσης,
ε) το επιτρεπόμενο αλιευόμενο ελάχιστο μέγεθος και
στ) τη διατήρηση του πληθυσμού του ως άνω είδους.
2. Οι διατάξεις του παρόντος διατάγματος εφαρμό−
ζονται στο σύνολο της επικράτειας για την αλίευση
αχινού του είδους Paracentrotus lividus, σε:
α) επαγγελματικά αλιευτικά σκάφη τα οποία διαθέτουν
αλιευτική άδεια σύμφωνα με τις διατάξεις του β.δ. 666/1966
(Α΄160) και του π.δ. 261/1991 (Α΄98), όπως ισχύουν και
β) ερασιτέχνες αλιείς.
Άρθρο 2
Άδεια αλίευσης αχινών
σε επαγγελματικά αλιευτικά σκάφη
1. Για την αλίευση αχινών, οι επαγγελματίες αλιείς
οι οποίοι διαθέτουν αλιευτική άδεια, σύμφωνα με τις
διατάξεις του β.δ. 666/1966 (Α΄160) και του π.δ. 261/1991
(Α΄98), πρέπει να διαθέτουν και τη σχετική άδεια αλί−
ευσης αχινών.
2. Η άδεια της προηγούμενης παραγράφου εκδίδεται
από τις κατά τόπο αρμόδιες για την έκδοση αλιευτικών
αδειών, αρχές, μετά από αίτηση του ενδιαφερομένου. Η
αίτηση του ενδιαφερομένου συνοδεύεται από αντίγρα−
φο της αλιευτικής άδειας της παραγράφου 1.

3782

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

3. Η άδεια αλίευσης αχινών έχει διάρκεια ενός (1)
έτους, με έναρξη ισχύος την 1η Δεκεμβρίου κάθε έτους.
4. Οι άδειες αλίευσης αχινών καταχωρίζονται σε Μη−
τρώο στο ασφαλές τμήμα της ιστοσελίδας της Γενικής
Διεύθυνσης Αλιείας του επίσημου δικτυακού τόπου του
Υπουργείου Αγροτικής Ανάπτυξης και Τροφίμων, σύμ−
φωνα με τα άρθρα 114 και 116 παρ. 1 περ. δ΄ του Καν.
(ΕΚ) αριθ. 1224/2009 του Συμβουλίου.
Άρθρο 3
Αλιευτικά εργαλεία
Η αλίευση αχινών πραγματοποιείται αποκλειστικά με:
α) Πιρούνα ή χέρα, με χειρισμό με το χέρι χωρίς τη
βοήθεια οποιουδήποτε μηχανικού μέσου. Το μεταλλικό
μέρος της πιρούνας ή της χέρας πρέπει να έχει ελάχι−
στο πλάτος τα 6 εκ., ή
β) ελεύθερη κατάδυση ή καταδυτική συσκευή και σύ−
στημα παροχής αέρα, σύμφωνα με την περ. γ) της παρ.
2 του άρθρου 1 του π.δ. 86/1998 (Α΄78), όπως ισχύει. Ο
χρησιμοποιούμενος από το δύτη αναπνευστικός σω−
λήνας παροχής αέρα από το σκάφος πρέπει να έχει
συνολικό μήκος έως 10 μέτρα.
Άρθρο 4
Επιτρεπόμενες περίοδοι, περιοχές
και ποσότητες αλίευσης αχινών
1. Η αλίευση αχινών με επαγγελματικά αλιευτικά σκά−
φη που διαθέτουν αλιευτική άδεια, σύμφωνα με τις δι−
ατάξεις του β.δ. 666/1966 (Α΄160) και του π.δ. 261/1991
(Α΄98), επιτρέπεται μόνο:
α) κατά τους μήνες Ιανουάριο, Φεβρουάριο, Μάρτιο,
Ιούλιο, Αύγουστο και Δεκέμβριο κάθε έτους,
β) μία ώρα μετά την ανατολή έως και μία ώρα πριν
από τη δύση του ηλίου,
γ) σε θαλάσσιες περιοχές εκτός των λιμένων, των
όρμων με μόνιμα αγκυροβόλια πλοίων, ως και ναυαγίων,
ναρκοπεδίων, της γραμμής πορείας πλοίων, εναλίων
αρχαιοτήτων, καθώς και σε ειδικά απαγορευμένες πε−
ριοχές αλιείας, όπως καθορίζονται από τις εκάστοτε
ισχύουσες υγειονομικές διατάξεις, και
δ) σε απόσταση μεγαλύτερη των 150 μέτρων από τα
όρια υδατοκαλλιεργητικών μονάδων και 500 μέτρων
ακτινοειδώς από θυννεία και δημόσια ιχθυοτροφεία.
2. Ο μέγιστος αριθμός των επιτρεπόμενων αλιευομέ−
νων ατόμων αχινού ανά σκάφος ορίζεται στα εξακό−
σια (600) άτομα ανά ημέρα. Οι επαγγελματίες αλιείς οι
οποίοι διαθέτουν άδεια αλίευσης αχινών σύμφωνα με το
άρθρο 2, υποχρεούνται να υποβάλουν κάθε μήνα στην
αρμόδια υπηρεσία αλιείας της οικείας Περιφερειακής
Ενότητας, μηνιαία αναφορά της ποσότητας των αχινών
που αλιεύθηκε.
Άρθρο 5
Ελάχιστο μέγεθος αλιευόμενου αχινού
Απαγορεύεται η αλίευση, η διατήρηση επί του σκά−
φους, η μεταφόρτωση, η εκφόρτωση, η μεταφορά, η
αποθήκευση, η έκθεση με σκοπό την πώληση, η διάθεση
προς πώληση και η εμπορία των προερχόμενων από
την αλίευση αχινών, εφόσον οι διαστάσεις των ατόμων
είναι μικρότερες από τα 5 εκατοστά κατά τη διάμετρο,
χωρίς τα αγκάθια.

Άρθρο 6
Ερασιτεχνική αλίευση αχινών
Η ερασιτεχνική αλίευση αχινού επιτρέπεται μόνο
στους κατόχους ατομικής ερασιτεχνικής άδειας αλιείας.
Άρθρο 7
Τροποποίηση του π.δ. 373/1985 (Α΄131)
Το π.δ. 373/1985 (Α΄131) «Ερασιτεχνική−αθλητική αλιεία»,
όπως ισχύει, τροποποιείται ως ακολούθως:
1. Στην παράγραφο 1 του άρθρου 2 προστίθεται πε−
ρίπτωση ζ΄ ως εξής:
«ζ) Με τα εργαλεία πιρούνα ή χέρα, με χειρισμό με
το χέρι χωρίς τη βοήθεια οποιουδήποτε μηχανικού μέ−
σου, καθώς και με ελεύθερη κατάδυση, για την αλιεία
αχινών».
2. Στην παράγραφο 2 του άρθρου 2 προστίθεται πε−
ρίπτωση γ΄ ως εξής:
«γ) Μέχρι είκοσι (20) άτομα αχινών ανά ημέρα ανά
ερασιτέχνη αλιέα και τριάντα (30) άτομα αχινών ανά
ημέρα συνολικά ανά ερασιτεχνικό σκάφος».
Άρθρο 8
Μέτρα για τη διατήρηση του πληθυσμού του αχινού
Σε περίπτωση που από τα στοιχεία παραγωγής, δια−
κίνησης και εμπορίας του τελευταίου/ων χρόνου/ων ή
και από τα αποτελέσματα ερευνητικών εργασιών, προ−
κύπτει η ανάγκη λήψης μέτρων για τη διατήρηση των
φυσικών πληθυσμών του αχινού, σε όλη την επικράτεια
ή σε επί μέρους γεωγραφικές περιοχές, εφαρμόζεται η
παρ. 5 του άρθρου 10 του ν.δ. 420/1970 (Α΄27).
Άρθρο 9
Κυρώσεις
1. Για τους παραβάτες του παρόντος εφαρμόζονται οι
διατάξεις του άρθρου 11 του ν.δ. 420/1970 (Α΄27), όπως
αντικαταστάθηκε με την παρ. 3 του άρθρου 3 του ν.
1740/1987 (Α΄221) και την παρ. 2 του άρθρου 9 του ν.
2040/1992 (Α΄70) και τροποποιήθηκε με την παρ. 2 του
άρθρου 8 του ν. 2332/1995 (Α΄181), καθώς και της παρ.
2 του άρθρου 20 του ιδίου ως άνω ν.δ. 420/1970 (Α΄27),
κατά περίπτωση.
2. Τα παρανόμως αλιευθέντα άτομα αχινού από επαγ−
γελματική και ερασιτεχνική αλιεία, εφόσον είναι ζωντανά
επιστρέφονται στη θάλασσα. Τα νεκρά άτομα κατάσχο−
νται και εκποιούνται από τις αρμόδιες αρχές σύμφωνα
με τις κτηνιατρικές διατάξεις, όπως κάθε φορά ισχύουν.
Άρθρο 10
Έναρξη ισχύος
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Kυβερνήσεως.
Στον Υπουργό Αγροτικής Ανάπτυξης και Τροφίμων
αναθέτουμε τη δημοσίευση και εκτέλεση του παρόντος
διατάγματος.
Αθήνα, 28 Απριλίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΥΦΥΠΟΥΡΓΟΣ ΑΝΑΠΤΥΞΗΣ
ΚΑΙ ΑΝΤΑΓΩΝΙΣΤΙΚΟΤΗΤΑΣ

ΑΓΡΟΤΙΚΗΣ ΑΝΑΠΤΥΞΗΣ
ΚΑΙ ΤΡΟΦΙΜΩΝ

ΑΘΑΝΑΣΙΟΣ ΣΚΟΡΔΑΣ

ΑΘΑΝΑΣΙΟΣ ΤΣΑΥΤΑΡΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001080605140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

