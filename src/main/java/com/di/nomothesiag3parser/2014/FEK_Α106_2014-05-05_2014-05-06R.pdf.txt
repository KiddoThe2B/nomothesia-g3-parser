Signature Not
Verified
Digitally signed by
THEODOROS MOUMOURIS
Date: 2014.05.06 09:13:32
EEST
Reason: Signed PDF
(embedded)
Location: Athens, Ethniko
Typografio

3669

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 106

ΤΕΥΧΟΣ ΠΡΩΤΟ

5 Μαΐου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 64
Περιορισμός συναρμοδιοτήτων Υπουργών κατά την
έκδοση διοικητικών πράξεων.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Του άρθρου, 9 του ν. 3242/2004 «Ρυθμίσεις για την
οργάνωση και λειτουργία της Κυβέρνησης, τη διοικητική
διαδικασία και τους Ο.Τ.Α.» (Α΄ 102).
β. Του άρθρου 90 του «Κώδικα Νομοθεσίας για την
Κυβέρνηση και τα Κυβερνητικά Όργανα», που κυρώθηκε
με το άρθρο πρώτο του π.δ. 63/2005 (Α΄ 98).
2. Το γεγονός ότι από τις ρυθμίσεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
3. Την αριθ. Δ34/2014 γνωμοδότηση του Συμβουλίου
της Επικρατείας, μετά από πρόταση του Πρωθυπουργού
και των Υπουργών Εξωτερικών, Οικονομικών, Διοικητικής
Μεταρρύθμισης και Ηλεκτρονικής Διακυβέρνησης, Ερ−
γασίας, Κοινωνικής Ασφάλισης και Πρόνοιας, Υποδομών,
Μεταφορών και Δικτύων, Περιβάλλοντος, Ενέργειας και
Κλιματικής Αλλαγής, Δημόσιας Τάξης και Προστασίας
του Πολίτη και Τουρισμού, αποφασίζουμε:
Άρθρο 1
Τα παρακάτω θέματα για τη ρύθμιση των οποίων
απαιτείται, σύμφωνα με τις κείμενες διατάξεις, η έκδοση
προεδρικού διατάγματος με πρόταση περισσοτέρων
του ενός Υπουργών, ρυθμίζονται εφεξής χωρίς τη σύ−
μπραξη ενός ή περισσοτέρων Υπουργών εξ αυτών, ως
ακολούθως:
1. Περιορισμός της συναρμοδιότητας του Υπουργού
Διοικητικής Μεταρρύθμισης και Ηλεκτρονικής Διακυ−
βέρνησης:
Το Προεδρικό διάταγμα, η έκδοση του οποίου προβλέ−
πεται στην παρ. 1 του άρθρου 5 του Ν. 4009/2011 (Α΄ 195),
σχετικά με τα θέματα που ορίζονται στις περιπτώσεις
δ, ε, στ, ζ, η, θ, ι, ιβ, ιγ, ιδ, ιε, ιστ, ιζ, ιη, ιθ, κ, κβ, κγ, κθ, λ,
λα, λβ, λγ και λδ της παρ. 2 του ίδιου άρθρου και νόμου,
εκδίδονται εφεξής μόνο με πρόταση των Υπουργών
Παιδείας και Θρησκευμάτων και Οικονομικών.
2. Περιορισμός της συναρμοδιότητας του Υπουργού
Εργασίας, Κοινωνικής Ασφάλισης και Πρόνοιας:

Το Προεδρικό διάταγμα, η έκδοση του οποίου προβλέ−
πεται στην παρ. 10 του άρθρου 35 του ν. 3274/2004 (195 Α΄),
σχετικά με τον ορισμό ως ημέρας αργίας σε πόλεις,
νομούς και περιφέρειες της Χώρας, για τον εορτασμό
ιστορικού ή θρησκευτικού γεγονότος τοπικού, αντιστοί−
χως, χαρακτήρα, εκδίδεται εφεξής μόνο με πρόταση των
Υπουργών Εσωτερικών και Οικονομικών.
3. Περιορισμός της συναρμοδιότητας του Υφυπουργού
στον Πρωθυπουργό:
Το Προεδρικό διάταγμα, η έκδοση του οποίου προ−
βλέπεται στην περ. η΄ της παρ. 6 του άρθρου 1 του
ν.2328/1995, σχετικά με: α) την υποχρέωση ή τη δυνατό−
τητα εγκατάστασης κεντρικής κεραίας τηλεόρασης σε
κτίρια ή κτιριακά συγκροτήματα ή χωριά ή οικοδομικά
τετράγωνα ή γειτονιές, β) τις τεχνικές προδιαγραφές
της κεραίας αυτής και της αντίστοιχης καλωδιακής δι−
κτύωσης, γ) τον τρόπο σύνδεσης των επί μέρους χρη−
στών με την κεντρική αυτή κεραία, δ) την εγκατάσταση
δικτύων καλωδιακής τηλεόρασης και κάθε άλλου συ−
ναφούς συστήματος μετάδοσης ήχου και εικόνων και
ιδίως τα σχετικά με τη χρήση κοινόχρηστων χώρων,
χώρων που ανήκουν στο Δημόσιο ή Ο.ΤΑ, τους περιορι−
σμούς της ιδιοκτησίας που συνεπάγεται η εγκατάσταση
τέτοιων δικτύων και τις τεχνικές προδιαγραφές που
πρέπει να πληρούνται από αυτά, ε) τον τρόπο σύνδεσης
των επί μέρους χρηστών με τα δίκτυα αυτά, στ) την
ένταξη κάθε είδους δικτύων καλωδιακής τηλεόρασης
ή συστημάτων κεντρικής κεραίας που λειτουργούν ήδη
στις ρυθμίσεις του προεδρικού διατάγματος και ζ) κάθε
άλλη αναγκαία λεπτομέρεια, εκδίδεται εφεξής μόνο με
πρόταση των Υπουργών Περιβάλλοντος, Ενέργειας και
Κλιματικής Αλλαγής, και Υποδομών, Μεταφορών και
Δικτύων.
Άρθρο 2
Τα παρακάτω θέματα για τη ρύθμιση των οποίων
απαιτείται, σύμφωνα με τις κείμενες διατάξεις, η έκδοση
κοινής απόφασης περισσοτέρων του ενός Υπουργών,
ρυθμίζονται εφεξής χωρίς τη σύμπραξη ενός ή περισ−
σοτέρων Υπουργών εξ αυτών, ως ακολούθως:
1. Περιορισμός της συναρμοδιότητας του Υπουργού
Εξωτερικών:
Η υπουργική απόφαση, η έκδοση της οποίας προ−
βλέπεται στην παρ. 3 του άρθρου 15 του ν. 3284/2004,
σχετικά με τη συγκρότηση ειδικών επιτροπών, έργο των

3670

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

οποίων είναι η πρόσθετη γνωμοδότηση για την ιδιότητα
ως ομογενών αυτών που ζητούν την Ελληνική Ιθαγέ−
νεια, τον καθορισμό του αριθμού των επιτροπών, της
αμοιβής των μελών τους και του γραμματέα τους, της
τοπικής τους αρμοδιότητας και του τρόπου λειτουργίας
τους, εκδίδεται εφεξής μόνο με απόφαση των Υπουρ−
γών Οικονομικών, Εσωτερικών και Δημόσιας Τάξης και
Προστασίας του Πολίτη.
2. Περιορισμός της συναρμοδιότητας του Υπουργού
Οικονομικών:
α) Η υπουργική απόφαση, η έκδοση της οποίας προ−
βλέπεται στο δεύτερο εδάφιο της παρ. 4 του άρθρου
8 του ν.3907/2011 (Α΄ 7), σχετικά με την κατανομή των
θέσεων προσωπικού μεταξύ των περιφερειακών υπη−
ρεσιών Πρώτης Υποδοχής, εκδίδεται εφεξής μόνο με
πρόταση του Υπουργού Δημόσιας Τάξης και Προστα−
σίας του Πολίτη.
β) Η υπουργική απόφαση, η έκδοση της οποίας προ−
βλέπεται στο εδάφιο 2 της περ. α΄ της παρ. 9 του άρ−
θρου 6 του ν.3592/2007 (Α΄ 161), σχετικά με τον καθο−
ρισμό του ελάχιστου καταβεβλημένου κεφαλαίου των
υποψηφίου για τη χορήγηση άδειας σταθμών περιφε−
ρειακής εμβέλειας, εκδίδεται εφεξής μόνο με απόφαση
του Υφυπουργού στον Πρωθυπουργό.
γ) Η υπουργική απόφαση, η έκδοση της οποίας προ−
βλέπεται στο εδάφιο 3 της περ. α΄ της παρ. 9 του άρ−
θρου 6 του ν.3592/2007 (Α΄ 161), σχετικά με τη δυνατότη−
τα αναπροσαρμογής των ποσών που αναφέρονται στην
παρ. 9 του ιδίου άρθρου και νόμου για την ανανέωση της
άδειας λειτουργίας των σταθμών εθνικής και περιφε−
ρειακής εμβέλειας, εκδίδεται εφεξής μόνο με απόφαση
του Υφυπουργού στον Πρωθυπουργό.
δ) Η υπουργική απόφαση, η έκδοση της οποίας προ−
βλέπεται στην περ. α΄ της παρ. 10 του άρθρου 8 του
ν.3592/2007 (Α΄ 161), σχετικά με τη δυνατότητα αναπρο−
σαρμογής του προβλεπόμενου ελάχιστου καταβεβλημέ−
νου κεφαλαίου για τη χορήγηση ή την ανανέωση άδειας
λειτουργίας των ραδιοφωνικών σταθμών και μεταβολής
των πληθυσμιακών ορίων, βάσει των οποίων καθορίζεται
το ελάχιστο καταβεβλημένο κεφάλαιο, εκδίδεται εφεξής
μόνο με απόφαση του Υφυπουργού στον Πρωθυπουργό.
3. Περιορισμός της συναρμοδιότητας του Υπουργού
Διοικητικής Μεταρρύθμισης και Ηλεκτρονικής Διακυ−
βέρνησης:
Η υπουργική απόφαση, η έκδοση της οποίας προβλέ−
πεται στην παρ. 3α του άρθρου 6 του ν.δ/τος 3881/1958
(Α΄ 181), όπως η παράγραφος αυτή προστέθηκε με το
άρθρο 9 του ν. 2332/1995 (Α΄ 181), σχετικά με μεταβίβαση
αρμοδιοτήτων διοίκησης, λειτουργίας και συντήρησης
Εγγειοβελτιωτικών Έργων Α΄ και Β' Τάξης που κατα−
σκευάζονται από το Υπουργείο Αγροτικής Ανάπτυξης
και Τροφίμων σε οργανισμούς τοπικής αυτοδιοίκησης,
εκδίδεται εφεξής μόνο με απόφαση των Υπουργών Εσω−
τερικών και Αγροτικής Ανάπτυξης και Τροφίμων.
4. Περιορισμός της συναρμοδιότητας Υπουργού Ερ−
γασίας, Κοινωνικής Ασφάλισης και Πρόνοιας:
α) Η υπουργική απόφαση, η έκδοση της οποίας προ−
βλέπεται στην παρ. 4 του άρθρου 20 του ν. 3918/2011
(31 Α΄), σχετικά με τον διορισμό των μελών του Δ.Σ. του
ΕΟΠΥ, εκδίδεται εφεξής μόνο με απόφαση του Υπουρ−
γού Υγείας.
β) Η υπουργική απόφαση, η έκδοση της οποίας προ−
βλέπεται στην παρ. 5 του άρθρου 20 του ν. 3918/2011

(31 Α΄), σχετικά με την αντικατάσταση μέλους του Δ.Σ.
του ΕΟΠΥΥ, εκδίδεται εφεξής μόνο με απόφαση του
Υπουργού Υγείας.
γ) Η υπουργική απόφαση, η έκδοση της οποίας προβλέ−
πεται στην παρ. 2 του άρθρου 33 του ν. 3918/2011 (31 Α΄)
σχετικά με τη συγκρότηση στον ΕΟΠΥΥ προσωρινού
Υπηρεσιακού Συμβουλίου το οποίο είναι αρμόδιο για
τα θέματα υπηρεσιακής κατάστασης του διοικητικού
και υγειονομικού προσωπικού, καθώς και τον διορισμό
του Προέδρου, των μελών, του εισηγητή και του γραμ−
ματέα του Συμβουλίου αυτού, εκδίδεται εφεξής μόνο
με απόφαση του Υπουργού Υγείας.
δ) Η υπουργική απόφαση, η έκδοση της οποίας προ−
βλέπεται στην παρ. 3β του άρθρου 33 του ν. 3918/2011
(31 Α΄), σχετικά με τη συγκρότηση προσωρινού Υπη−
ρεσιακού Συμβουλίου Ιατρών και Οδοντιάτρων στον
ΕΟΠΥΥ, εκδίδεται εφεξής μόνο με απόφαση του Υπουρ−
γού Υγείας.
ε) Η υπουργική απόφαση, η έκδοση της οποίας προβλέ−
πεται στην παρ. 1γ του άρθρου 12 του ν. 3816/2010 (6 Α΄),
όπως αυτή τροποποιήθηκε με την παρ. 3 του άρθρου
68 του ν. 3984/2011 (150 Α΄), σχετικά με την έγκριση του
θετικού Καταλόγου συνταγογραφούμενων φαρμάκων
της παραγράφου 1α του άρθρου 12 του ν.3816/2010, όπως
τροποποιήθηκε και ισχύει, εκδίδεται εφεξής μόνο με
απόφαση του Υπουργού Υγείας.
στ) Η υπουργική απόφαση, η έκδοση της οποίας προ−
βλέπεται στην παρ. 1θ του άρθρου 12 του ν. 3816/2010 (6 Α΄),
όπως αντικαταστάθηκε με την παρ. 3 του άρθρου 37 του
ν. 4025/2011 (228 Α΄), σχετικά με την έγκριση του κατα−
λόγου της παραγράφου 1η του άρθρου 12 σχετικά με τα
φαρμακευτικά προϊόντα ή κατηγορίες φαρμακευτικών
προϊόντων των οποίων οι ενδείξεις δεν κρίνεται σκόπιμο
να καλύπτονται από την κοινωνική ασφάλιση και για
αυτό το Δημόσιο, οι οργανισμοί κοινωνικής ασφάλισης
και κάθε φορέας και κλάδος ασφάλισης δικαιούχων
περίθαλψης δεν εγκρίνουν και δεν εξοφλούν ιατρικές
συνταγές που τα περιλαμβάνουν, εκδίδεται εφεξής μόνο
με απόφαση του Υπουργού Υγείας.
ζ) Η υπουργική απόφαση, η έκδοση της οποίας προ−
βλέπεται στην παρ. 2 του άρθρου 19 του ν. 1902/1990
(138 Α΄), όπως το άρθρο αυτό αντικαταστάθηκε με την
παρ. 2 του άρθρου 38 του ν. 4025/2011 (228 Α΄), σχετικά
με τη σύνταξη καταλόγου με τις παθήσεις, τα φάρμακα
των οποίων χορηγούνται με μειωμένη (10%) ή μηδέν
τοις εκατό (0%) συμμετοχή του ασφαλισμένου στη δια−
τιμημένη αξία του φαρμάκου, εκδίδεται εφεξής μόνο με
απόφαση του Υπουργού Υγείας.
η) Η κοινή υπουργική απόφαση, η έκδοση της οποίας
προβλέπεται στην παρ. 4 του άρθρου 3 του ν. 3386/2005
(212 Α΄) όπως η παράγραφος αυτή αντικαταστάθηκε με
την παρ. 3 του άρθρου 2 του ν. 3536/2007 (42 Α΄), σχετικά
με τον καθορισμό των ειδικότερων θεμάτων λειτουρ−
γίας της Διυπουργικής Επιτροπής Παρακολούθησης
της Μεταναστευτικής Πολιτικής και τη γραμματειακή
της υποστήριξη, εκδίδεται εφεξής μόνο με απόφαση
των Υπουργών Εσωτερικών, Οικονομικών, Εξωτερικών,
Εθνικής Άμυνας, Ανάπτυξης και Ανταγωνιστικότητας,
Παιδείας και Θρησκευμάτων, Δικαιοσύνης, Διαφάνειας
και Ανθρωπίνων Δικαιωμάτων, Δημόσιας Τάξης και Προ−
στασίας του Πολίτη και Ναυτιλίας και Αιγαίου.
5. Περιορισμός της συναρμοδιότητας του Υπουργού
Υποδομών, Μεταφορών και Δικτύων:

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
α) Η υπουργική απόφαση, η έκδοση της οποίας προ−
βλέπεται στην παρ. 6 του άρθρου 121 του ν. 2960/2001
(265 Α΄), όπως η παράγραφος αυτή προστέθηκε με
την πρώτη περίπτωση της παρ. 37 του άρθρου 1 του
ν.3583/2007 (142 Α΄), σχετικά με τον καθορισμό της διαδι−
κασίας βάσει της οποίας επιβατικά αυτοκίνητα ιδιωτικής
χρήσης και αυτοκίνητα τύπου JEEP των δασμολογι−
κών κλάσεων 87.03 και 87.04, αντίστοιχα, της Συνδυ−
ασμένης Ονοματολογίας, τα οποία είχαν ταξινομηθεί
και κυκλοφορήσει στη χώρα, εφόσον μεταφέρονται ή
αποστέλλονται σε άλλο κράτος−μέλος της Ευρωπαϊκής
Ένωσης ή εξάγονται σε τρίτη χώρα και επαναφέρονται
στην ημεδαπή μέσα σε διάστημα οκτώ (8) ετών από τη
διαγραφή τους από τα μητρώα αυτοκινήτων του Υπουρ−
γείου Μεταφορών και Επικοινωνιών, με σκοπό να επα−
ναταξινομηθούν και να τεθούν εκ νέου σε κυκλοφορία,
απαλλάσσονται από το προβλεπόμενο από τις διατάξεις
του άρθρου αυτού τέλος ταξινόμησης, εκδίδεται εφεξής
μόνο με απόφαση του Υπουργού Οικονομικών.
β) Η υπουργική απόφαση, η έκδοση της οποίας προ−
βλέπεται στην παρ. 7 του άρθρου 15 του ν. 3534/2007
(Α΄ 40), σε συνδυασμό με το προτελευταίο εδάφιο του
Παραρτήματος Ι του άρθρου 21 του π.δ. 51/2012 (101 Α΄),
με αντικείμενο την έγκριση των τεχνικών προδιαγρα−
φών, όπως αυτές καθορίζονται από την Επιτροπή της
Ευρωπαϊκής Ένωσης, του μικροεπεξεργαστή (υπόστρω−
μα αποθήκευσης) που επιτρέπεται να εισάγεται στο
έντυπο της άδειας οδήγησης και το οποίο περιλαμβάνει
τα δεδομένα της άδειας αυτής όπως αυτά ορίζονται
στο ανωτέρω Παράρτημα, εκδίδεται εφεξής μόνο με
απόφαση του Υπουργού Δημόσιας Τάξης και Προστα−
σίας του Πολίτη.
6. Περιορισμός της συναρμοδιότητας Υπουργού Περι−
βάλλοντος, Ενέργειας και Κλιματικής Αλλαγής:
Η υπουργική απόφαση, η έκδοση της οποίας προ−
βλέπεται στην παρ. 2 του άρθρου 20 του ν. 3054/2002
(230 Α΄), σχετικά με την επιβολή γενικά ή τοπικά ανώ−
τατων τιμών πώλησης στον καταναλωτή (Α.Τ.Κ.) για
όλα ή ορισμένα από τα πετρελαιοειδή προϊόντα για
την αντιμετώπιση δυσμενών επιπτώσεων που μπορεί
να προκληθούν / στην οικονομία της χώρας λόγω των
υψηλών διεθνών τιμών του αργού πετρελαίου και των
πετρελαιοειδών προϊόντων ή εξαιτίας της αδικαιολόγη−
της, κατά τους κανόνες του υγιούς ανταγωνισμού και
κατά τις ειδικές συνθήκες της διεθνούς και εγχώριας
αγοράς πετρελαιοειδών, διαμόρφωσης των τιμών των
πετρελαιοειδών προϊόντων, εκδίδεται εφεξής μόνο με
απόφαση του Υπουργού Ανάπτυξης και Ανταγωνιστι−
κότητας.
7. Περιορισμός της συναρμοδιότητας Υπουργού Δη−
μόσιας Τάξης και Προστασίας του Πολίτη:
α) Η υπουργική απόφαση, η έκδοση της οποίας προ−
βλέπεται στην παρ. 7 του άρθρου 81 του ν. 2696/1999

3671

(Α΄ 57), όπως η παράγραφος αυτή αντικαταστάθηκε με
το άρθρο 75 του ν. 3542/2007 (Α΄ 50) σχετικά με τον κα−
θορισμό των προδιαγραφών των μεμβρανών που επιτρέ−
πεται να επικολλώνται στα παράθυρα πίσω από τη θέση
του οδηγού − συνοδηγού, όταν το αυτοκίνητο διαθέτει
δεξιό καθρέπτη, καθώς και οι περιπτώσεις εκείνες που
για ιατρικούς λόγους επιτρέπεται η επικόλληση μεμβρα−
νών σε όλα τα παράθυρα του αυτοκινήτου, εκδίδεται
εφεξής μόνο με απόφαση του Υπουργού Υποδομών,
Μεταφορών και Δικτύων.
β) Η υπουργική απόφαση, η έκδοση της οποίας προ−
βλέπεται στην παρ. 5 του άρθρου 14 του ν. 3386/2005
(Α΄ 212), όπως η παράγραφος αυτή αντικαταστάθηκε με
την παρ. 4 του άρθρου 5 του ν. 3536/2007 (Α΄ 42) σχετικά
με τον καθορισμό των κριτηρίων, της διαδικασίας κα−
τάρτισης της έκθεσης της Επιτροπής κάθε Περιφέρειας
(στην οποία καταχωρίζονται οι υπάρχουσες ανάγκες
σε εργατικό δυναμικό και οι κενές θέσεις εργασίας
που μπορεί να καλυφθούν από υπήκοο τρίτης χώρας),
καθώς και των ειδικότερων όρων για τη μετάκληση για
εξαρτημένη εργασία των υπηκόων τρίτων χωρών στη
χώρα, εκδίδεται εφεξής μόνο με απόφαση ων Υπουρ−
γών Εσωτερικών, Οικονομικών, Εξωτερικών, Εργασίας,
Κοινωνικής Ασφάλισης και Πρόνοιας και Αγροτικής Ανά−
πτυξης και Τροφίμων.
γ) Η υπουργική απόφαση, η έκδοση της οποίας προ−
βλέπεται στην παρ. 5 του άρθρου 3 του ν. 2734/1999,
σχετικά με τον καθορισμό των δικαιολογητικών και
της διαδικασίας έκδοσης της άδειας εγκατάστασης
από πρόσωπο το οποίο κατέχει πιστοποιητικό άσκησης
επαγγέλματος για να εκδίδεται με αμοιβή, των στοιχεί−
ων που πρέπει να περιέχει η άδεια αυτή, των υποχρε−
ώσεων των κατόχων τους, των ειδικότερων προϋποθέ−
σεων που πρέπει να πληρούν τα οικήματα στα οποία
εγκαθίστανται τα εκδιδόμενα με αμοιβή πρόσωπα και
του ωραρίου λειτουργίας, εντός του οποίου τα πρόσω−
πα αυτά θα ασκούν τη δραστηριότητα τους, εκδίδεται
εφεξής μόνο με απόφαση του Υπουργού Εσωτερικών.
8. Περιορισμός της συναρμοδιότητας Υπουργού Του−
ρισμού:
Η υπουργική απόφαση, η έκδοση της οποίας προ−
βλέπεται στην παρ. 5 του άρθρου 21 του ν. 998/1979
(289 Α΄), όπως η παράγραφος αυτή προστέθηκε με την
παρ. 10 του άρθρου 40 του ν. 3105/2003 (Α΄ 29) και στη
συνέχεια αντικαταστάθηκε με την παρ. 7 του άρθρου
1 του ν. 3208/2003 (Α΄ 303), σχετικά με την έγκριση
του Κανονισμού Λειτουργίας των ξύλινων λυόμενων
οικημάτων που, στα πλαίσια της ενημέρωσης και ευ−
αισθητοποίησης του κοινού σε θέματα δασοπροστα−
σίας και φυσικού περιβάλλοντος, χρησιμοποιού νται
ως καταλύματα επισκεπτών, εκδίδεται εφεξής μόνο με
απόφαση του Υπουργού Περιβάλλοντος, Ενέργειας και
Κλιματικής Αλλαγής.

3672

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 3

Η ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως.
Στον Υπουργό Διοικητικής Μεταρρύθμισης και Ηλεκτρονικής Διακυβέρνησης αναθέτουμε τη δημοσίευση και
εκτέλεση του παρόντος διατάγματος.
Αθήνα, 28 Απριλίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΠΡΩΘΥΠΟΥΡΓΟΣ

ΑΝΤΩΝΗΣ Κ. ΣΑΜΑΡΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΙΩΑΝΝΗΣ ΣΤΟΥΡΝΑΡΑΣ

ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ
ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ

ΕΡΓΑΣΙΑΣ, ΚΟΙΝΩΝΙΚΗΣ ΑΣΦΑΛΙΣΗΣ
ΠΡΟΝΟΙΑΣ

ΚΥΡΙΑΚΟΣ ΜΗΤΣΟΤΑΚΗΣ

ΙΩΑΝΝΗΣ ΒΡΟΥΤΣΗΣ

ΥΠΟΔΟΜΩΝ, ΜΕΤΑΦΟΡΩΝ
ΚΑΙ ΔΙΚΤΥΩΝ

ΠΕΡΙΒΑΛΛΟΝΤΟΣ, ENEΡΓΕΙΑΣ
ΚΛΙΜΑΤΙΚΗΣ ΑΛΛΑΓΗΣ

ΜΙΧΑΗΛ ΧΡΥΣΟΧΟΪΔΗΣ

ΙΩΑΝΝΗΣ ΜΑΝΙΑΤΗΣ

ΔΗΜΟΣΙΑΣ ΤΑΞΗΣ
ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΤΟΥΡΙΣΜΟΥ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΟΛΓΑ ΚΕΦΑΛΟΓΙΑΝΝΗ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001060505140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

