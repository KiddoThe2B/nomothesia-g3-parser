Signature Not
Verified
Digitally signed by
THEODOROS MOUMOURIS
Date: 2014.12.31 13:24:34
EET
Reason: Signed PDF
(embedded)
Location: Athens, Ethniko
Typografio

8327

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 272
29 Δεκεμβρίου 2014

ΚΑΝΟΝΙΣΜΟΣ ΥΠ’ ΑΡΙΘ. 263/2014
Συγκρότηση, αρμοδιοτήτων και λειτουργία των Μητρο−
πολιτικών Συμβουλίων των Ι. Μητροπόλεων της Εκ−
κλησίας της Ελλάδος.
Η ΙΕΡΑ ΣΥΝΟΔΟΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
Έχουσα υπ’ όψει:
1. Το άρθρον 35 του Ν. 590/1977 (Α΄ 146), όπως αντικατε−
στάθη δια του άρθρου 51 παρ. 1 του Ν. 4301/2014 (Α΄ 223),
2. Την ανάγκην διαρρυθμίσεως των αρμοδιοτήτων των
Μητροπολιτικών Συμβουλίων υπό την ισχύν του Ν. 590/1977,
3. Την από 9.12.2014 Απόφασιν της Διαρκούς Ιεράς Συ−
νόδου, ψηφίζει τον υπ’ αριθμ. 263/2014 Κανονισμόν έχοντα
ως κατωτέρω:
Κανονισμός 263/2014
περί συγκροτήσεως, αρμοδιοτήτων και λειτουργίας των
Μητροπολιτικών Συμβουλίων των Ι. Μητροπόλεων της
Εκκλησίας της Ελλάδος
Άρθρον 1
Τεκμήριον αρμοδιότητος
Τα Μητροπολιτικά Συμβούλια έχουν μόνον τας απα−
ριθμουμένας εις τον παρόντα Κανονισμόν ή εις ετέρους
Κανονισμούς ή νόμους αρμοδιότητας. Άπασαι αι λοιπαί
αρμοδιότητες διοικήσεως, διαχειρίσεως και εκπροσωπή−
σεως της Ιεράς Μητροπόλεως ή περί την εποπτείαν επί
των Ενοριών, Μονών και Ησυχαστηρίων ανήκουν εις τον
επιχώριον Μητροπολίτην, υπέρ των αρμοδιοτήτων του
οποίου ομιλεί το τεκμήριον της αρμοδιότητος.
Άρθρον 2
Συγκρότησις
1. Παρά τη Ιερά Αρχιεπισκοπή Αθηνών και εκάστη
Ιερά Μητροπόλει συνιστάται Μητροπολιτικόν Συμβού−
λιον, αποτελούμενον α) εκ του οικείου Αρχιερέως, ως
Προέδρου, ή του νομίμου αυτού αναπληρωτού, β) ενός
δικηγόρου, μέλους του Δικηγορικού Συλλόγου της πε−
ριφερείας της οικείας Ι. Μητροπόλεως ή συνταξιούχου
δικαστικού λειτουργού και γ) ενός κατόχου πτυχίου ή με−
ταπτυχιακού τίτλου Σχολής Α.Ε.Ι. ή Τ.Ε.Ι. της ημεδαπής με
κατεύθυνσιν οικονομικών επιστημών ή ισοτίμου πτυχίου
αντίστοιχης ειδικότητος της αλλοδαπής, αμφοτέρων των
ως άνω οριζομένων μετά των αναπληρωτών αυτών υπό
του Αρχιερέως, δ) δύο εφημερίων και δύο εκκλησιαστικών

συμβούλων οριζομένων μετά των αναπληρωτών των υπό
του επιχωρίου Μητροπολίτου εκ των εφημερίων και των
εκκλησιαστικών συμβούλων εξ οιασδήποτε των Ενοριών
της Μητροπόλεως. Δεν απαγορεύεται τα μέλη του Συμ−
βουλίου να κατέχουν θέση δημοσίου υπαλλήλου ή δημο−
σίου λειτουργού. Απαγορεύεται ο διορισμός συμβούλων
συγγενών προς αλλήλους και προς τον Μητροπολίτην ή
τον νόμιμον αναπληρωτήν του μέχρι και του τετάρτου
βαθμού εξ αίματος ή και του τρίτου εξ αγχιστείας.
2. Δια την νόμιμον συγκρότησιν του Μητροπολιτικού
Συμβουλίου απαιτείται ο ορισμός απάντων των επιλεγο−
μένων μελών του δι’ αντιστοίχου πράξεως συγκροτήσεως
εκδιδομένης υπό του Μητροπολίτου. Ο ορισμός του ιδίου
προσώπου υπό πλείονες της μίας ιδιότητος δεν επιτρέ−
πεται εις το Μητροπολιτικόν Συμβούλιον.
3. Η τυχόν κατά παράνομον τρόπον κτήσις της ιδιότη−
τος, υπό την οποίαν κάποιος ορίζεται μέλος Μητροπο−
λιτικού Συμβουλίου δεν επηρεάζει την νομιμότητα της
συγκροτήσεως του Συμβουλίου, έως την δικαστικήν ακύ−
ρωσιν ή ανάκλησιν του διορισμού του.
4. Το Μητροπολιτικόν Συμβούλιον δύναται να λειτουργή−
ση, όχι πέραν του εξαμήνου, ακόμα και εάν ένια των μελών
του εκλείψουν ή αποχωρήσουν δι’ οποιονδήποτε λόγον ή
απολέσουν την ιδιότητα βάσει της οποίας ωρίσθηκαν, εφ’
όσον, κατά τας συνεδριάσεις του Συμβουλίου, τα λοιπά
μέλη επαρκούν δια την ύπαρξιν νομίμου απαρτίας. Απαιτεί−
ται πάντοτε όμως η παρουσία του Προέδρου ή του νομίμου
αναπληρωτού του δια την νομιμότητα της συνεδριάσεως.
5. Η θητεία των μελών του Μητροπολιτικού Συμβουλίου
είναι τριετής και δύναται να ανανεούται κατά την πνευ−
ματικήν κρίσιν του επιχωρίου Μητροπολίτου. Η θητεία
του Μητροπολιτικού Συμβουλίου παρατείνεται αυτοδι−
καίως, και κατόπιν λήξεως του ωρισμένου χρόνου της,
μέχρις εκδόσεως νέας αποφάσεως συγκροτήσεως του
Μητροπολιτικού Συμβουλίου. Η αντικατάστασις μέλους
προ της λήξεως της θητείας του είναι δυνατή μόνον δια
λόγον αναγόμενον εις την άσκησιν των καθηκόντων του, ο
οποίος και πρέπει να βεβαιούται εις την σχετικήν πράξιν.
6. Χρέη γραμματέως του Μητροπολιτικού Συμβουλίου
εκτελεί κληρικός της Μητροπόλεως ή εκκλησιαστικός
υπάλληλος οριζόμενος υπό του Μητροπολίτου.
7. Η Ι. Μητρόπολις τηρεί βιβλίον αποφάσεων Μητροπολιτι−
κού Συμβουλίου, εις το οποίον καταχωρίζονται αι αποφάσεις.
8. Τας αποφάσεις του Μητροπολιτικού Συμβουλίου
εκτελεί και γνωστοποιεί δι’ εγγράφων του ο Πρόεδρος
αυτού ή ο νόμιμος αναπληρωτής του.

8328

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρον 3
Συνεδρίασις

1. Το Μητροπολιτικόν Συμβούλιον συνεδριάζει εις την
έδραν της Ιεράς Μητροπόλεως. Το Μητροπολιτικόν Συμ−
βούλιον προσκαλείται εις συνεδρίασιν υπό του Προέδρου
ή του νομίμου αναπληρωτού του.
2. Το Μητροπολιτικόν Συμβούλιον συγκαλείται τακτικώς
μίαν φοράν ανά δίμηνον και εκτάκτως οσάκις κρίνη ο
Πρόεδρός του. Η σύγκλησις του Μητροπολιτικού Συμ−
βουλίου προς συνεδρίασιν είναι υποχρεωτική, εάν το εν
τρίτον (1/3) τουλάχιστον του συνόλου των μελών του το
ζητήσουν εγγράφως από τον Πρόεδρον, προσδιορίζοντα
και το προς συζήτησιν θέμα.
3. Το Μητροπολιτικόν Συμβούλιον συνεδριάζει νομίμως
όταν μετέχουν, ως τακτικά ή αναπληρωματικά μέλη, πλεί−
ονα του ημίσεος αριθμού των διορισμένων μελών, εις
τα οποία περιλαμβάνεται απαραιτήτως ο Πρόεδρος ή ο
νόμιμος αναπληρωτής του (απαρτία). Η απαρτία πρέπει
να υφίσταται καθ’ όλην την διάρκειαν της συνεδριάσεως.
Εάν, κατά την πρώτην συνεδρίασιν, διαπιστωθή έλλειψις
απαρτίας, το όργανον καλείται εκ νέου εις συνεδρία−
σιν, η οποία πραγματοποιείται το ενωρίτερον κατόπιν
είκοσι τεσσάρων (24) ωρών, εις τον αυτόν τόπον και με
την αυτήν ημερησίαν διάταξιν. Κατά την δευτέραν συνε−
δρίασιν, υπάρχει απαρτία, εάν μετέχουν μέλη, τα οποία
παριστούν τουλάχιστον το εν τρίτον (1/3) του συνόλου
των διορισμένων μελών του.
4. Ο Πρόεδρος καθορίζει την ημέραν, την ώραν και τον
τόπον των συνεδριάσεων και καλεί τα μέλη να συμμετά−
σχουν. Η πρόσκλησις, η οποία περιλαμβάνει την ημερησίαν
διάταξιν, γνωστοποιείται, υπό του γραμματέως, προς τα
μέλη του Συμβουλίου τουλάχιστον σαράντα οκτώ (48) ώρας
προ της συνεδριάσεως, δύναται δε να γίνη και με τηλεφώ−
νημα, τηλεγράφημα, τηλεομοιοτυπία ή έτερον πρόσφορον
μέσον επικοινωνίας, εφ’ όσον το γεγονός τούτο αποδεικνύ−
εται δια σχετικής σημειώσεως εις το βιβλίον συνεδριάσεων
του Μητροπολιτικού Συμβουλίου, η οποία πρέπει να φέρη
χρονολογίαν και την υπογραφήν του γραμματέως, ο οποί−
ος διενήργησε την πρόσκλησιν. Η προθεσμία δύναται, εις
περίπτωσιν κατεπείγοντος, να συντμηθή.
5. Πρόσκλησις των μελών του Μητροπολιτικού Συμβου−
λίου δεν απαιτείται όταν αι συνεδριάσεις γίνωνται εις
τακτήν ή τακτάς ημερομηνίας, αι οποίαι έχουν ρητώς
ορισθεί δι’ αποφάσεως του Μητροπολιτικού Συμβουλίου
ή του επιχωρίου Μητροπολίτου, της οποίας έχουν λάβει
γνώσιν τα μέλη του Συμβουλίου δια της συμμετοχής
των εις την οικείαν συνεδρίασιν ή κατ’ άλλον τρόπον.
Πρόσκλησις δεν απαιτείται, όταν μέλος έχει δηλώσει,
προ της συνεδριάσεως, κώλυμα συμμετοχής ή όταν το
κώλυμα τούτο είναι γνωστόν εις τον Πρόεδρον του Μη−
τροπολιτικού Συμβουλίου.
6. Εάν κατά την συνεδρίασιν απουσιάση μέλος μη προ−
σκληθέν, η συνεδρίασις είναι παράνομος. Το αυτό ισχύει
ακόμη και εάν, αντί του μη προσκληθέντος μέλους, είχε
μετάσχει το αντίστοιχον αναπληρωματικόν μέλος. Αν
υπήρξαν πλημμέλειαι ως προς την κλήτευσιν μέλους, το
Μητροπολιτικόν Συμβούλιον συνεδριάζει νομίμως, εάν
το μέλος τούτο είναι παρόν και δεν αντιλέγη δια την
πραγματοποίησιν της συνεδριάσεως.
7. Η νομιμότης της συνθέσεως του Μητροπολιτικού
Συμβουλίου δεν επηρεάζεται εκ της τυχόν εναλλαγής των
μετεχόντων μελών εις διαδοχικάς συνεδριάσεις.
8. Η ημερησία διάταξις συντάσσεται από τον Πρόεδρον.
Επί των θεμάτων της ημερησίας διατάξεως η εισήγησις
γίνεται υπό του Προέδρου ή του γραμματέως.

9. Αντικείμενον της συνεδριάσεως είναι μόνο τα θέματα
της ημερησίας διατάξεως. Κατ’ εξαίρεσιν, δύνανται να
συζητηθούν και θέματα εκτός ημερησίας διατάξεως, αν
είναι παρόντα άπαντα τα μέλη και συμφωνούν δια τη
συζήτησίν των.
10. Αι συνεδριάσεις δεν είναι δημόσιαι, εκτός εάν το
Μητροπολιτικόν Συμβούλιον αποφασίση άλλως. Η κατά
τη συζήτησιν παρουσία προσώπων, πλην των μελών και
του γραμματέως ή των τυχόν ειδικώς οριζόμενων εις τον
νόμον ή ετέρους Κανονισμούς της Ιεράς Συνόδου προσώ−
πων, δεν επιτρέπεται. Κατά τας συνεδριάσεις του Μητρο−
πολιτικού Συμβουλίου δύνανται να προσκαλούνται και μη
μέλη του Συμβουλίου, εφ’ όσον δικαιούνται ακροάσεως
ή το Συμβούλιον επιθυμεί την παροχήν πληροφοριών ή
συμβουλών ή εξηγήσεων, τα οποία όμως αποχωρούν προ
της ενάρξεως της συζητήσεως και της ψηφοφορίας επί
του θέματος μεταξύ των μελών του Συμβουλίου.
11. Εάν το Συμβούλιον αποφασίσει την διεξαγωγήν δη−
μοσίας συνεδριάσεως, ανακοινούται εγκαίρως, και πά−
ντως προ τουλάχιστον σαράντα οκτώ (48) ωρών ο τόπος
και ο χρόνος της συνεδριάσεως, δια προσφόρου τρόπου,
ώστε να καθίσταται δυνατή η προσέλευσις και η παρου−
σία των ενδιαφερομένων. Η τήρησις της δημοσιότητος
δέον να βεβαιούται εις το οικείον πρακτικόν.
12. Ο Πρόεδρος κηρύσσει την έναρξιν και την λήξιν των
συνεδριάσεων, διευθύνει τας εργασίας και μεριμνά δια
την εφαρμογήν των κειμένων διατάξεων και την εύρυθμον
λειτουργίαν του Μητροπολιτικού Συμβουλίου.
13. Το Μητροπολιτικόν Συμβούλιον δύναται να συνεδριά−
ζη και με την χρήσιν ηλεκτρονικών μέσων (τηλεδιάσκεψιν
κ.λπ.) κατόπιν αποφάσεως του Προέδρου του. Κατά τας
περιπτώσεις αυτάς αναφέρονται εις το πρακτικόν συνε−
δριάσεως το ηλεκτρονικόν μέσον τηλεδιασκέψεως και ο
τόπος της συνεδριάσεως δια καθέν μέλος του Συμβουλίου.
Άρθρον 4
Λήψις αποφάσεων
1. Αι αποφάσεις των Μητροπολιτικών Συμβουλίων λαμ−
βάνονται δια φανεράς ψηφοφορίας και με την απόλυτον
πλειοψηφίαν των παρόντων μελών. Αν δεν καθίσταται
δυνατός ο σχηματισμός της πλειοψηφίας, η ψηφοφορία
επαναλαμβάνεται ωσότου σχηματισθεί απόλυτος πλει−
οψηφία με την υποχρεωτικήν προσχώρησιν, εις εκάστην
ψηφοφορίαν, των υποστηριζόντων την ασθενεστέραν
γνώμην εις κάποιαν εκ των επικρατεστέρων. Εις πάσαν
περίπτωσιν, εάν υπάρξη ισοψηφία, υπερισχύει η ψήφος
του Προέδρου. Το μέλος, το οποίον απέχει της ψηφοφο−
ρίας ή δίδει λευκήν ψήφον, θεωρείται ως δίδον αρνητικήν
ψήφον.
2. Αν η συζήτησις της υποθέσεως διαρκεί πλείονας
της μίας συνεδριάσεως, η απόφασις λαμβάνεται υπό
των μελών, τα οποία μετέχουν εις την τελευταίαν συ−
νεδρίασιν, αφού προηγουμένως, τα μέλη, τα οποία δεν
μετέσχον κατά τας προηγουμένας συνεδριάσεις, ενημε−
ρωθούν πλήρως ως προς τα ουσιώδη σημεία των κατ’
αυτάς συζητήσεων. Η ενημέρωσις δέον να προκύπτη εκ
δηλώσεως των μελών αυτών, η οποία και καταχωρίζεται
εις τα πρακτικά.
3. Δια τας συνεδριάσεις του Μητροπολιτικού Συμβου−
λίου συντάσσεται πρακτικόν, εις το οποίον μνημονεύο−
νται, ιδίως, τα ονόματα και η ιδιότητα των παριστάμε−
νων μελών, ο τόπος και ο χρόνος της συνεδριάσεως, τα
συζητηθέντα θέματα με συνοπτικήν αναφοράν κατά το
περιεχόμενόν των, τα αποτελέσματα της ψηφοφορίας
και αι ληφθείσαι αποφάσεις.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
4. Εις το πρακτικόν καταχωρίζονται τα ονόματα και αι
γνώμαι των μειοψηφησάντων μελών.
5. Τα πρακτικά συνεδριάσεων υπογράφονται υπό του
Προέδρου, των μελών του Συμβουλίου και του γραμ−
ματέως. Η άρνησις συνυπογραφής πρακτικού αποτελεί
λόγον διακοπής της θητείας του μέλους, βεβαιούται εις
το τέλος του πρακτικού υπό του γραμματέως και υπο−
γράφεται υπό των λοιπών παρισταμένων.
Άρθρον 5
Αρμοδιότητες
Το Μητροπολιτικόν Συμβούλιον ασκεί τας εξής αρμο−
διότητας:
1. Ενορίαι και λοιποί Ναοί
α) εγκρίνει απάσας τας αποφάσεις των Εκκλησιαστικών
Συμβουλίων των Ενοριών. Η απόφασις του Μητροπολι−
τικού Συμβουλίου εκδίδεται εντός διμήνου από της υπο−
βολής της πράξεως εις το Μητροπολιτικόν Συμβούλιον.
Παρελθούσης απράκτου της προθεσμίας ταύτης η πράξις
εκτελείται και άνευ της εγκρίσεως (άρθρον 12 παρ. 1
Κανονισμού 8/1979).
β) Παρέχει σύμφωνον γνώμην περί της ιδρύσεως ενο−
ριών ή συγχωνεύσεως ή καταργήσεως Ενοριών (άρθρον
36 παρ. 2 Κ.Χ.Ε.Ε.).
γ) Γνωμοδοτεί περί της ιδρύσεως κοιμητηριακών Ιερών
Ναών.
δ) Καθορίζει τα όρια των νέων ενοριών και τα όρια των
ήδη υπαρχουσών Ενοριών, τροποποιεί τα όρια δια της
προσθήκης ή της αφαιρέσεως αριθμού ενορι−τών (άρθρον
36 παρ. 3 Κ.Χ.Ε.Ε., 3 παρ. 1 και 11 Κανονισμού 8/1979) και
εγκρίνει τας εκθέσεις απογραφής της ακίνητης περιου−
σίας Ενορίας (άρθρον 47 παρ. 3.β Κ.Χ.Ε.Ε.).
ε) αποφασίζει περί του καθορισμού του Ενοριακού Ναού
της Ενορίας (άρθρον 36 παρ. 4 Κ.Χ.Ε.Ε.).
στ) γνωμοδοτεί εις τας περιπτώσεις ιδρύσεως νεκρο−
ταφείων (άρθρον 2 παρ. 1 α.ν. 582/1968).
ζ) Γνωμοδοτεί επί περιπτώσεων απαλλοτριώσεως οι−
κοπέδων ή άλλων χώρων προς ανέγερσιν ή επέκτασιν
Ναών ή δημιουργίαν περιβάλλοντος χώρου πέριξ των
Ιερών Ναών (άρθρον 2 παρ. 3 Κανονισμού 8/1979).
η) Ασκεί απάσας τας ειδικώς προβλεπομένας αρμοδι−
ότητας κατά τους κατ’ άρθρον 46 παρ. 2 Κ.Χ.Ε.Ε. εκδιδό−
μενους κανονισμούς διοικήσεως, ελέγχου, διαφυλάξεως
και καταγραφής λογιστικής διαχειρίσεως, αναθέσεως,
εκπονήσεως και διενέργειας έργων, μελετών, προμηθειών
και υπηρεσιών, εκποιήσεως και εκμισθώσεως και αξιοποι−
ήσεως της περιουσίας της οικείας Ιεράς Μητροπόλεως
ή των εκκλησιαστικών νομικών προσώπων του άρθρου
1 παρ. 4 του Ν. 590/1977, τα οποία ανήκουν εις την κατά
τόπον δικαιοδοσίαν της Ι. Μητροπόλεως.
θ) Αποφασίζει περί του τρόπου εκμισθώσεως των ενο−
ριακών ακινήτων (άρθρον 16 παρ. 1 Κανονισμού 8/1979),
περί της απευθείας εκμισθώσεως ενοριακών ακινήτων
(άρθρον 16 παρ. 2 Κανονισμού 8/1979)
ι) Ορίζει εκτιμητήν προ της εκποιήσεως ενοριακού ακι−
νήτου και εγκρίνει τα πρακτικά της δημοπρασίας εκποιή−
σεως εμπραγμάτου δικαιώματος επί ενοριακού ακινήτου
(άρθρον 16 παρ. 4 Κανονισμού 8/1979), εκδικάζει τας εν−
στάσεις κατά της διαδικασίας εκποιήσεως εμπραγμάτου
δικαιώματος επί ενοριακού ακινήτου (άρθρον 16 παρ. 8
Κανονισμού 8/1979).
ια) Καθορίζει τας προϋποθέσεις καταβολής και ει−
σπράξεως των προσφορών των πιστών δια την τέλεσιν
Ιεροπραξιών εις έτερον Ιερόν Ναόν εντός ή εκτός της

8329

Μητροπολιτικής Περιφερείας (άρθρον 5 παρ. 2 περ. β΄
Κανονισμού 8/1979).
ιβ) Εφ’ όσον διατυπώση σύμφωνον γνώμην, προωθεί
προς την Δ.Ι.Σ. δια την κατ’ αυτήν έγκρισιν αποφάσεις
των Εκκλησιαστικών Συμβουλίων περί δωρεάς ενοριακού
ακινήτου (άρθρον 12 παρ. 4 Κανονισμού 8/1979).
ιγ) Αποφασίζει δια την αποδοχήν ή την αποποίησιν
δωρεάς υπό όρον, κληρονομίας ή κληροδοσίας υπό του
Εκκλησιαστικού Συμβουλίου (άρθρον 12 παρ. 5 Κανονι−
σμού 8/1979).
ιδ) Αποφασίζει περί εγέρσεως αγωγής, παραιτήσεως
από ενδίκου μέσου, καταργήσεως δίκης, συμβιβασμού,
εξωδίκου ή δικαστικού εις υποθέσεις των Εκκλησιαστικών
Συμβουλίων. Δεν απαιτείται έγκρισις, εφ’ όσον πρόκειται
περί συντηρητικών ή προσωρινών μέτρων και αιτήσεως
αναστολής εκτελεστής πράξεως (άρθρον 12 παρ. 6 Κα−
νονισμού 8/1979).
ιε) Καθορίζει τας προϋποθέσεις καταβολής και εισπρά−
ξεως των εθελουσίων προσφορών των πιστών δια την
τέλεσιν Ιεροπραξιών (άρθρον 5 παρ. 2 περ. β΄ Κανονισμού
8/1979).
ιστ) Επιμελείται της εισπράξεως των καθυστερουμένων
εισφορών των Ιερών Ναών (άρθρον 6 παρ. 2 Κανονισμού
8/1979).
ιζ) Αποφασίζει, δι’ ανεκκλήτου αποφάσεως αυτού, την
απόλυσιν Εκκλησιαστικού συμβούλου ή Εκκλησιαστικού
Συμβουλίου, επί καθυστερήσει καταβολής των εισφορών
των οικείων Ιερών Ναών, μετ’ έγγραφον απολογίαν, εφ’
όσον αύτη δεν ήθελε κριθή επαρκής (άρθρον 6 παρ. 2
Κανονισμού 8/1979).
ιη) Καθορίζει το ύψος του τηρουμένου χρηματικού απο−
θέματος εις το ταμείον εκάστης Ενορίας ή γενικώς των
Ενοριών της Μητροπόλεως, πέραν του οποίου είναι υπο−
χρεωτική η παρακατάθεσίς του εις πιστωτικόν ίδρυμα επ’
ονόματι της Ενορίας (άρθρον 6 παρ. 3 Κανονισμού 8/1979)
και εγκρίνει την ανάληψιν χρημάτων άνω του ισχύοντος
ορίου δυνάμει του εκάστοτε ισχύοντος Κανονισμού περί
Ενοριών (άρθρον 6 παρ. 3 Κανονισμού 8/1979) ή περί
οικονομικής διαχειρίσεως Ενοριών.
2. Τα Εκκλησιαστικά Συμβούλια και αι Πράξεις τους:
α) εκλέγει κατόπιν προτάσεως του Μητροπολίτου τα
λαϊκά μέλη των Εκκλησιαστικών Συμβουλίων εκ του κα−
ταλόγου των ενοριτών εκάστης Ενορίας κατά τα εν τω
Κανονισμώ υπ’ αριθμ. 8/1979 (Α΄ 1/1980) προβλεπόμενα,
ως εκάστοτε ισχύουν. Δύναται, προκειμένου περί Ναών
χωρίων μέχρις εκατόν οικογενειών, να εκλέγη και διορίζη
δύο λαϊκά μέλη (άρθρον 7 παρ. 1 Κανονισμού 8/1979).
β) Αντικαθιστά τα μέλη του Εκκλησιαστικού Συμβουλί−
ου, τα οποία είναι και αιρετά όργανα Ο.Τ.Α. εις περίπτω−
σιν διαφορών της Ενορίας και του οικείου Ο.Τ.Α. (άρθρον
7 παρ. 4 Κανονισμού 8/1979).
γ) Αποφαίνεται εις περίπτωσιν παραιτήσεως Εκκλησι−
αστικών Συμβούλων και διορίζει νέα μέλη προς αναπλή−
ρωσιν των παραιτηθέντων, μετοικησάντων και αποβιω−
σάντων (άρθρον 7 παρ. 7,8 Κανονισμού 8/1979)
δ) Κηρύσσει έκπτωτον τον κατά την κρίσιν του αδι−
καιολογήτως απουσιάζοντα Εκκλησιαστικόν Σύμβουλον
επί τρεις συνεδριάσεις του Εκκλησιαστικού Συμβουλίου
(άρθρον 7 παρ. 9 Κανονισμού 8/1979).
ε) Απολύει δι’ ανεκκλήτου αποφάσεώς του Εκκλησιαστι−
κόν Σύμβουλον μετ’ απολογίαν του μη κριθείσαν επαρ−
κή, εκ συστήματος μη συμμορφούμενον προς πάσας εν
γένει τας υποχρεώσεις του, ως και δι’ ολιγωρίαν περί
την εκτέλεσιν των ανατειθεμένων αυτώ καθηκόντων και

8330

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

δια πάσαν τυχόν δυστροπίαν περί την καταβολήν των
οφειλών προς το προσωπικόν της Ενορίας (άρθρον 7
παρ. 10 Κανονισμού 8/1979)
στ) Απαλλάσσει τον καθηκόντων του τον ταμίαν του
Εκκλησιαστικού Συμβουλίου αρνούμενον αδικαιολογήτως
την πληρωμήν δαπανών της Ενορίας (άρθρον 9 παρ. 2
Κανονισμού 8/1979).
ζ) Απολύει Εκκλησιαστικόν Συμβούλιον λόγω μη υπο−
βολής Προϋπολογισμών και Απολογισμών εντός των δια
του παρόντος τασσομένων προθεσμιών (άρθρον 11 παρ.
7 Κανονισμού 8/1979).
η) Απολύει μέλη του Εκκλησιαστικού Συμβουλίου, τα
οποία δεν συμμορφούνται προς απόφασιν του Μητροπο−
λιτικού Συμβουλίου, και προβαίνει εις την αντικατάστασιν
των αρνουμένων μελών δια διορισμού νέων και δια το
υπόλοιπον της θητείας του Εκκλησιαστικού Συμβουλίου,
κατόπιν προηγουμένης κλήσεώς των αρνουμένων μελών
εις έγγραφον απολογίαν εντός προθεσμίας τασσομένης
υπό του Μητροπολιτικού Συμβουλίου και εφ’ όσον πα−
ρήλθε η προθεσμία άπρακτος ή η απολογία δεν είναι
κρίνεται επαρκής (άρθρον 12 παρ. 3 Κανονισμού 8/1979).
θ) Εγκρίνει, τροποποιεί ή απορρίπτει απάσας τας
πράξεις των Εκκλησιαστικών Συμβουλίων, αι οποίαι
υποχρεωτικώς αποστέλλονται προς το Μητροπολιτικόν
Συμβούλιον υποκείμεναι εις έγκρισιν (άρθρον 12 παρ. 1
Κανονισμού 8/1979).
ι) Εγκρίνει, τροποποιεί ή απορρίπτει τους Προϋπολογι−
σμούς των Ενοριών της Ιεράς Μητροπόλεως και ελέγχει
τους Απολογισμούς των και αναγράφει υποχρεωτικά εις
τους Προϋπολογισμούς των ανωτέρω νομικών προσώπων
τας τυχόν παραληφθείσας νομίμους χρηματικάς υποχρε−
ώσεις των (άρθρα 10 παρ. 1, 11 παρ. 1,4 Κανονισμού 8/1979).
ια) Εγκρίνει και ενεργεί τα νόμιμα για την διενέργειαν
εράνων ή λαχειοφόρων αγορών υπέρ των Ιερών Ναών
και αποφασίζει δια την σύστασιν Ερανικών Επιτροπών,
ορίζει την συγκρότησίν των Επιτροπών και την διάρκειαν
των καθηκόντων των, εξειδικεύει τον σκοπόν του εράνου
και την διαδικασίαν λογοδοσίας της Επιτροπής (άρθρον
17 παρ. 1 Κανονισμού 8/1979).
ιβ) Αναθέτει την διοίκησιν και την διαχείρισιν Ναών και
Νεκροταφείων εις τετραμελή διαχειριστικήν Επιτροπήν
ως αντιπροσωπεία του Εκκλησιαστικού Συμβουλίου του
Ναού, εις τον οποίον ενοριακώς υπάγεται ο Ναός του
Νεκροταφείου.
3. Διαχείρισις Ι. Μητροπόλεως
α) καταρτίζει και τροποποιεί τον Προϋπολογισμόν και
τον Απολογισμόν της Ιεράς Μητροπόλεως. Διατάκτης του
προϋπολογισμού είναι ο οικείος Μητροπολίτης, ο οποίος
αναλαμβάνει υποχρεώσεις εις βάρος των πιστώσεων του
προϋπολογισμού και προσδιορίζει τας απαιτήσεις κατά
τούτου βάσει των ισχυουσών διατάξεων και εγκρίνει την
εκτέλεσιν των δαπανών εκ των υπαρχουσών πιστώσεων.
β) Ασκεί καθήκοντα και αρμοδιότητας υπηρεσιακού
Συμβουλίου δια τους εφημερίους και τους διακόνους
της Ιεράς Μητροπόλεως (άρθρο 11 Κανονισμού 230/2012).
γ) Συντάσσει τας μισθοδοτικάς καταστάσεις των εφη−
μερίων – διακόνων ή εξουσιοδοτεί τον Πρόεδρον προς
τούτο.
δ) Αποφασίζει δια την διαδικασίαν αναθέσεως και την
σύναψιν, τροποποίησιν και λύσιν συμβάσεων της Ι. Μη−
τροπόλεως προκαλουσών δαπάνην μη προβλεπομένην
εις πίστωσιν του εγκεκριμένου προϋπολογισμού και εφ’
όσον η δαπάνη υπερβαίνει το ποσόν των 5.000 ευρώ άνευ

ΦΠΑ και προβαίνει εις τροποποίησιν του εκτελουμένου
προϋπολογισμού.
ε) Αποφασίζει το άνοιγμα και το κλείσιμον τραπεζικών
λογαριασμών, την αγοράν ή πώλησιν ή αξιοποίησιν ή
μετατροπήν μετοχών και εν γένει κινητών αξιών, ως και
δια την συμμετοχήν της Ι. Μητροπόλεως εις ομόλογα,
αμοιβαία κεφάλαια και εν γένει τραπεζικά και χρηματοοι−
κονομικά προϊόντα. Οι τραπεζικοί λογαριασμοί κινούνται
τη εντολή του επιχωρίου Μητροπολίτου.
Άρθρον 6
Εκτέλεσις αποφάσεων Μητροπολιτικού Συμβουλίου
1. Κατά των αποφάσεων του Μητροπολιτικού Συμβουλίου
χωρεί εντός μηνός από της κοινοποιήσεώς των ή δημο−
σιεύσεώς των άσκησις προσφυγής υπό παντός έχοντος
προσωπικόν, άμεσον και ενεστώς έννομον συμφέρον ενώ−
πιον της Διαρκούς Ιεράς Συνόδου, επί της οποίας εισηγεί−
ται η επί των Δογματικών και Νομοκανονικών Ζητημάτων
Συνοδική Επιτροπή. Η άσκησις της προσφυγής δεν έχει
ανασταλτικόν αποτέλεσμα ως προς την ισχύν ή την εκτέ−
λεσιν της αποφάσεως. Δια την άσκησιν προσφυγής υπό
του Εκκλησιαστικού Συμβουλίου Ενορίας κατά αποφάσεως
του Μητροπολιτικού Συμβουλίου δεν απαιτείται η έγκρισις
του τελευταίου, πλην όμως η προσφυγή διαβιβάζεται δια
του επιχωρίου Μητροπολίτου προς την Δ.Ι.Σ.
2. Πάσα απόφασις Μητροπολιτικού Συμβουλίου είναι
υποχρεωτική δια τον αποδέκτην της, εάν δε συμβή άρ−
νησις εκτελέσεώς της υπό οργάνου ή μέλη οργάνου υπο−
κειμένου εις την εποπτείαν ή ιεραρχικόν έλεγχον της
Μητροπόλεως, το Συμβούλιον καλεί τούτον εις απολο−
γίαν εντός τασσομένης προθεσμίας ουχί συντομοτέρας
των πέντε ημερών. Εις περίπτωσιν απράκτου παρόδου
προθεσμίας ή υποβολής μη επαρκών εξηγήσεων το Συμ−
βούλιον, πλην των ετέρων προβλεπομένων εννόμων συ−
νεπειών, παραπέμπει τον δυστροπούντα εις το αρμόδιον
υπηρεσιακόν συμβούλιον ή εκκλησιαστικόν δικαστήριον,
αντικαθιστά δε αμέσως τον τυχόν απειθούντα Πρόεδρον
ή μέλη του Εκκλησιαστικού Συμβουλίου.
Άρθρον 7
1. Ο Κανονισμός της Εκκλησίας της Ελλάδος 58/1975 (Α΄
4) παύει να ισχύη από της δημοσιεύσεως του παρόντος
Κανονισμού.
2. Παλαιότεραι, γενικαί και ειδικαί, διατάξεις αντίθετοι
προς τον παρόντα Κανονισμόν καταργούνται.
3. Τα κατά την έναρξιν ισχύος του παρόντος Μητροπο−
λιτικά Συμβούλια ανασυγκροτούνται κατά τους ορισμούς
του παρόντος με έναρξιν θητείας την 1.1.2015 και η πρώτη
αυτών θητεία είναι, κατ’ εξαίρεσιν, διετής.
4. Ο παρών Κανονισμός δεν προκαλεί δαπάνην εις βά−
ρος του προϋπολογισμού της Εκκλησίας της Ελλάδος ή
των Ιερών Μητροπόλεων αυτής.
Ο Κανονισμός δημοσιεύεται και εις το επίσημον Δελ−
τίον «ΕΚΚΛΗΣΙΑ».
Ο παρών Κανονισμός να δημοσιεθεί δια της Εφημερί−
δος της Κυβερνήσεως.
Αθήνα, 9 Δεκεμβρίου 2014
O Πρόεδρος
† Ο Αθηνών ΙΕΡΩΝΥΜΟΣ
Ακριβές Αντίγραφον
Ο Αρχιγραμματεύς
† Ο Μεθώνης ΚΛΗΜΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002722912140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

