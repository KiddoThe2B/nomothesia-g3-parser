Signature Not
Verified
Digitally signed by
THEODOROS MOUMOURIS
Date: 2014.03.05 10:01:38
EET
Reason: Signed PDF
(embedded)
Location: Athens, Ethniko
Typografio

875

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 52
4 Μαρτίου 2014

ΚΑΝΟΝΙΣΜΟΣ ΥΠ’ ΑΡΙΘ. 251/2013
Περί τροποποιήσεως διατάξεων του υπ’ αριθ. 5/1978 Κα−
νονισμού της Εκκλησίας της Ελλάδος «Περί Κώδι−
κος Εκκλησιαστικών Υπαλλήλων» (Φ.Ε.Κ. Α΄ 48/1978).
Η ΔΙΑΡΚΗΣ ΙΕΡΑ ΣΥΝΟΔΟΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
Έχουσα υπ’ όψει:
1. τας διατάξεις των άρθρων 1 παρ. 4, 3, 7 παρ. 1, 9, 42
και 47 παρ. 2 του ν. 590/1977 «Περί του Καταστατικού
Χάρτου της Εκκλησίας της Ελλάδος» (Φ.Ε.Κ. Α΄ 146),
2. το άρθρον 103 παρ. 3 και 4 του Συντάγματος,
3. τας διατάξεις του υπ' αριθμ. 5/1978 Κανονισμού «Περί
Κώδικος Εκκλησιαστικών Υπαλλήλων» (Φ.Ε.Κ. Α΄ 48),
4. τας διατάξεις του Ν. 3528/2007 (ΦΕΚ Α΄ 27),
5. την γενομένην δεκτήν υπό του Υπουργού ΔΙ.Μ.Η.Δ.
γνωμοδότησιν του ΝΣΚ (ΣΤ΄ Τμ) 131/2012
6. την από 3.9.2013 Γνωμοδότησιν του Ειδικού Νομικού
Συμβούλου της Εκκλησίας της Ελλάδος, ψηφίζει τον υπ'
αριθμ. 251/2013 Κανονισμόν, έχοντα ούτω:
ΚΑΝΟΝΙΣΜΟΣ 251/2013
«Περί τροποποιήσεως διατάξεων του υπ' αριθμ. 5/1978
Κανονισμού της Εκκλησίας της Ελλάδος «Περί Κώδικος
Εκκλησιαστικών Υπαλλήλων» (Φ.Ε.Κ. Α΄ 48/1978)»
Άρθρον 1
1. Εις τον υπ’ αριθμ. 5/1978 Κανονισμόν της Εκκλησίας
της Ελλάδος το άρθρον 67 αντικαθίσταται ως ακο−
λούθως:
«Τμήμα Δ
Μετάταξις
Άρθρον 67
1. Επιτρέπεται μετάταξις εκκλησιαστικού υπαλλήλου
εκ τινος εκκλησιαστικού νομικού προσώπου εις κενήν
θέσιν ομοίου ή διαφορετικού κλάδου ετέρου εκκλησι−
αστικού νομικού προσώπου. Η μετάταξις ενεργείται τη
αιτήσει του υπαλλήλου, εφ' όσον ούτος έχει τα τυπικά
και ουσιαστικά προσόντα δια την κατάληψιν της εις ην
μετατάσσεται θέσεως και εφ' όσον η προϊσταμένη του
αρχή κρίνη ότι δεν πρόκειται να διαταραχθή ουσιωδώς
η λειτουργία του εξ ου η μετάταξις νομικού προσώπου.

Δεν επιτρέπεται μετάταξη υπαλλήλου προ συμπληρώ−
σεως δύο (2) ετών από του διορισμού του.
2. Η μετάταξις μεταξύ εκκλησιαστικών νομικών προ−
σώπων ενεργείται δια πράξεως του Προέδρου της
Διαρκούς Ιεράς Συνόδου εκδιδομένης μετά σύμφωνον
γνώμην του αρμοδίου υπηρεσιακού συμβουλίου και της
προϊσταμένης αρχής αμφοτέρων των νομικών προ−
σώπων και δημοσιευομένης δια της Εφημερίδος της
Κυβερνήσεως. Εν περιπτώσει αρνητικής γνώμης του
συμβουλίου ή διαφωνίας των προϊσταμένων αρχών επι−
τρέπεται εις τον ενδιαφερόμενον προσφυγή εντός δέκα
(10) ημερών ενώπιον της Δ.Ι.Σ. αποφαινομένης μετά γνώ−
μην του Ανωτάτου Υπηρεσιακού Συμβουλίου (Α.Υ.Σ.Ε.).
3.α. Επιτρέπεται η μετάταξις εκκλησιαστικών υπαλ−
λήλων εις οργανικάς θέσεις υπηρεσιών του Δημοσίου
και Ν.Π.Δ.Δ., Ο.Τ.Α. ή κρατικών ή δημοτικών Ν.Π.Ι.Δ. και
αντιστρόφως.
β. Εις την διαδικασίαν εκουσίων μετατάξεων, η οποία
προκηρύσσεται εκ μέρους φορέων του Δημοσίου,
Ν.Π.Δ.Δ. και Ο.Τ.Α. ή κρατικών ή δημοτικών Ν.Π.Ι.Δ. κατά
τας διατάξεις των άρθρων 58 του ν. 3979/2011 (Α΄ 138)
ή 71 του ν. 3528/2007 (Α΄ 26), όπως εκάστοτε ισχύουν,
ή κατά τας λοιπάς εκάστοτε κειμένας διατάξεις της
νομοθεσίας περί υπαλλήλων των φορέων της Γενικής
Κυβερνήσεως και του Δημοσίου Τομέως επιτρέπεται να
συμμετέχη υπό την ιδιότητα του υπαλλήλου Ν.Π.Δ.Δ. και
το προσωπικόν, το οποίον υπάγεται εις τας διατάξεις
του παρόντος Κώδικος. Όπου κατά τας ισχύουσας δια−
τάξεις περί της διαδικασίας μετατάξεως εις τους ανω−
τέρω φορείς αναφέρεται ως αρμόδιον προς γνωμοδότη−
σιν υπηρεσιακόν συμβούλιον του φορέως προελεύσεως,
νοείται δια το υπαγόμενον εις τον παρόντα Κώδικα
προσωπικόν το αντίστοιχον Υπηρεσιακόν Συμβούλιον
της Εκκλησίας της Ελλάδος, κατά της τυχόν αρνητικής
γνωμοδοτήσεως του οποίου χωρεί η υπό της προηγου−
μένης παραγράφου προβλεπομένη προσφυγή. Δια την
μετάταξιν εις τους ανωτέρω φορείς εκκλησιαστικού
υπαλλήλου απαιτείται η σύμφωνος γνώμη της προϊ−
σταμένης αρχής του εκκλησιαστικού υπαλλήλου, ακόμη
και εάν δεν μνημονεύεται εις τας σχετικές διατάξεις.
γ. Η αναγκαστική μεταφορά ή μετάταξις υπαλλήλου
φορέων της Γενικής Κυβερνήσεως ή του Δημοσίου

876

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Τομέως επιτρέπεται και προς εκκλησιαστικά νομικά
πρόσωπα δημοσίου ή ιδιωτικού δικαίου κατά την προ−
βλεπομένην διαδικασίαν δια τη αναγκαστικήν μεταφο−
ράν ή μετάταξιν των υπαλλήλων τούτων εις φορείς
της Γενικής Κυβερνήσεως ή του Δημοσίου Τομέως, εφ'
όσον προηγουμένως ο φορεύς υποδοχής έχει υποβάλει
σχετικόν αίτημα δια την μεταφοράν ή μετάταξιν του
υπαλλήλου.
δ. Η υπηρεσία του μετατασσομένου υπαλλήλου εις το
νομικόν πρόσωπον, εκ του οποίου προέρχεται, λογίζεται
δια πάσαν περίπτωσιν ως υπηρεσία διανυθείσα εις το
εκκλησιαστικόν νομικόν πρόσωπον, εις το οποίον ούτος
διορίζεται.
ε. Εις περίπτωσιν μεταφοράς θέσεως ή μετατάξεως
εκκλησιαστικού υπαλλήλου εις το Δημόσιον, κρατικόν
Ν.Π.Δ.Δ., και Ο.Τ.Α. ή κρατικόν ή δημοτικόν Ν.Π.Ι.Δ. και
αντιστρόφως, την απόφασιν μεταφοράς ή μετατάξεως
συνυπογράφει ο Πρόεδρος της Διαρκούς Ιεράς Συνόδου.
4. Επιτρέπεται η μετάταξις υπαλλήλου μεταξύ των
εκκλησιαστικών νομικών προσώπων και η μετάταξις ή
μεταφορά από ή προς τους φορείς του παρόντος άρ−
θρου ακόμη και χωρίς να υπάρχη κενή οργανική θέσις
εις την υπηρεσίαν, τον κλάδον ή τον φορέα εις τον
οποίον μεταφέρεται ή μετατάσσεται ο υπάλληλος, με
ταυτόχρονον μεταφοράν της θέσεως, την οποίαν κατέ−
χει, ή δια συστάσεως με την πράξιν μετατάξεως προ−
σωποπαγούς θέσεως κλάδου ή ειδικότητας αντιστοίχου
προς τον βασικόν τίτλον σπουδών του υπαλλήλου, ιδίας
ή ανωτέρας κατηγορίας, εκείνης την οποίαν κατείχε ο
υπάλληλος εις το φορέα προελεύσεως.
5. Η παρά τω εξ ου η μετάταξις εκκλησιαστικώ νομικώ
προσώπω διανυθείσα υπηρεσία λογίζεται δια πάσαν
περίπτωσιν ως υπηρεσία διανυθείσα παρά τω εις ο η
μετάταξις εκκλησιαστικώ νομικώ προσώπω.
7. Υπάλληλος του Δημοσίου ή νομικού προσώπου δη−
μοσίου δικαίου μη εκκλησιαστικού ή Ο.Τ.Α. ή κρατικού ή
δημοτικού Ν.Π.Ι.Δ. δύναται να μεταταχθή εις οργανικήν
θέσιν εκκλησιαστικού νομικού προσώπου, εφ' όσον κέ−
κτηται τα δια την κατάληψιν της θέσεως ταύτης τυπικά
και ουσιαστικά προσόντα. Η μετάταξις γίνεται κατόπιν
συμφώνου γνώμης του οικείου υπηρεσιακού συμβουλίου
δια τους εκκλησιαστικούς υπαλλήλους, συναινέσεως
της προϊσταμένης αρχής του εκκλησιαστικού νομικού
προσώπου και ενεργείται δι' αποφάσεως του Προέδρου
της Διαρκούς Ιεράς Συνόδου και του αρμοδίου Υπουρ−
γού του φορέως προελεύσεως, δημοσιευομένης δια της
Εφημερίδος της Κυβερνήσεως.
Κατά της τυχόν αρνητικής γνωμοδοτήσεως του υπη−
ρεσιακού συμβουλίου χωρεί η υπό της ανωτέρω παρα−
γράφου προσφυγή ενώιον της Δ.Ι.Σ.. Η Υπηρεσία του
εν λόγω υπαλλήλου εις τον φορέα, εκ του οποίου προ−
έρχεται λογίζεται διά πάσαν περίπτωσιν ως υπηρεσία
διανυθείσα εις τον φορέα υποδοχής.
8. Μετάταξις εις κενήν θέσιν ετέρου κλάδου τον αυτού
εκκλησιαστικού νομικού προσώπου δημοσίου δικαίου
επιτρέπεται τη αιτήσει του υπαλλήλου ή και άνευ αιτή−
σεώς του δια εξαιρετικάς υπηρεσιακάς ανάγκας μετά
γνώμην του οικείου υπηρεσιακού συμβουλίου και εφ'
όσον δεν δημιουργείται ανωμαλία εις την λειτουργίαν
της υπηρεσίας. Η μετάταξις ενεργείται δι' αποφάσεως
της προϊσταμένης αρχής του εκκλησιαστικού νομικού
προσώπου, δημοσιευομένης δια της Εφημερίδος της
Κυβερνήσεως. Κατά της γνωμοδοτήσεως του συμβου−

λίου ή της περί μετατάξεως αποφάσεως χωρεί η δια
του παρόντος προβλεπομένη προσφυγή του υπαλλήλου
ενώπιον της Δ.Ι.Σ..
9. Επιτρέπεται, κατόπιν αιτήσεως, η αμοιβαία μετάταξις
υπαλλήλων εκκλησιαστικών νομικών προσώπων μεταξύ
των ή μεταξύ των ανωτέρω υπαλλήλων και υπαλλήλων
του Δημοσίου, των κρατικών Ν.Π.Δ.Δ. ή Ο.Τ.Α. ή κρατικών
ή δημοτικών Ν.Π.Ι.Δ., υπό την προϋπόθεσιν να ανήκουν
εις την αυτήν κατηγορίαν και να κατέχουν τα τυπικά
προσόντα του κλάδου, εις τον οποίον μετατάσσονται. Η
ανωτέρω μετάταξις γίνεται κατόπιν γνώμης των οικείων
υπηρεσιακών συμβουλίων, εφαρμοζομένων κατά τα λοιπά
των διατάξεων των παραγράφων του παρόντος άρθρου.
10. Δια τους εις την Ιεράν Σύνοδον μετατασσομένους
κληρικούς υπαλλήλους η μετάταξις τούτων ενεργείται
τη συγκαταθέσει του οικείου Μητροπολίτου και απο−
φάσει του Προέδρου της Δ.Ι.Σ..
11. Μετάταξις εκκλησιαστικού υπαλλήλου εις κενήν θέσιν
κλάδου ανωτέρας κατηγορίας του αυτού εκκλησιαστικού
νομικού προσώπου επιτρέπεται κατόπιν αιτήσεως του
υπαλλήλου και συμφώνου γνώμης του οικείου υπηρεσια−
κού συμβουλίου. Ο μετατασσόμενος οφείλει να κατέχη τον
τίτλον σπουδών, ο οποίος απαιτείται δια την οργανικήν
θέσιν του κλάδου, προς τον οποίον μετατάσσεται. Υπάλ−
ληλος, ο οποίος είχε τον απαιτούμενον δια πρόσληψιν ή
διορισμόν εις ανωτέραν κατηγορίαν τίτλον σπουδών κατά
τον χρόνον υποβολής της αιτήσεως διορισμού του ή τον
απέκτησεν κατόπιν, δεν επιτρέπεται να μεταταχθή εις
θέσιν κλάδου ανωτέρας κατηγορίας προ συμπληρώσεως
οκταετίας από της προσλήψεώς ή του διορισμού του. Η
μετάταξις ενεργείται δι' αποφάσεως της προϊσταμένης
αρχής του εκκλησιαστικού νομικού προσώπου, δημοσι−
ευομένης δια της Εφημερίδος της Κυβερνήσεως. Κατά
της αρνητικής γνωμοδοτήσεως ή της περί μετατάξεως
αποφάσεως χωρεί η δια του παρόντος προβλεπομένη
προσφυγή ενώπιον της Δ.Ι.Σ..
12. Ο υπάλληλος μετατάσσεται με τον βαθμόν, το οποίον
κατέχει. Αν ο εισαγωγικός βαθμός του κλάδου στον οποίο
μετατάσσεται είναι ανώτερος του βαθμού, τον οποίον
κατέχει, μετατάσσεται με τον εισαγωγικό αυτό βαθμό. Ο
χρόνος υπηρεσίας που έχει διανυθεί εις τον βαθμόν, με
τον οποίον ο υπάλληλος μετατάσσεται, θεωρείται ότι έχει
διανυθεί εις το βαθμόν της θέσεως, προς την οποίαν μετα−
τάσσεται, εφ' όσον έχει διανυθεί με τον τίτλον σπουδών,
ο οποίος απαιτείται δια τον κλάδον τούτον.
13. Εις περίπτωση που υπάρχουν περισσότεροι υπο−
ψήφιοι προς μετάταξιν, προηγούνται αυτοί, οι οποίοι
κατέχουν τον προβλεπόμενον τίτλο σπουδών και ακο−
λουθούν οι υποψήφιοι που κατέχουν τίτλον σπουδών, ο
οποίος προβλέπεται ως επικουρικόν προσόν διορισμού.»
2. Εκκρεμείς κατά την έναρξιν ισχύος του παρόντος
Κανονισμού αιτήσεις μετατάξεως εκκλησιαστικών υπαλ−
λήλων αξιολογούνται και διεκπεραιούνται από τα αρ−
μόδια κατά τον νόμο όργανα από του σημείου, κατά το
οποίον καταλαμβάνονται αι εκκρεμείς διαδικασίαι κατά
την έναρξη ισχύος του παρόντος Κανονισμού, άνευ εξ
αρχής επαναλήψεως της διαδικασίας.
Άρθρον 2
Η διάταξις του άρθρου 48 του Κανονισμού 5/1978 αντι−
καθίσταται ως εξής:
«1. Επιτρέπεται η χορήγησις εις τον εκκλησιαστικόν
υπάλληλον, κατόπιν αιτήσεώς του, αδείας άνευ απο−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
δοχών εκ μέρους της προϊσταμένης αρχής του οικείου
εκκλησιαστικού νομικού προσώπου, εφ' όσον αι ανά−
γκαι της υπηρεσίας το επιτρέπουν. Η εν λόγω άδεια
δεν δύναται να υπερβεί το εξάμηνον εντός του αυτού
ημερολογιακού έτους.
2. Εις τους εκκλησιαστικούς υπαλλήλους επιτρέπεται
η χορήγησις εκ μέρους της προϊσταμένης αρχής του
οικείου εκκλησιαστικού νομικού προσώπου αδείας άνευ
αποδοχών συνολικής διαρκείας έως πέντε (5) ετών δια
σοβαρούς ιδιωτικούς λόγους ή δια λόγους εκπαιδεύσε−
ως ή μετεκπαιδεύσεως.
3. Εκκλησιαστικός υπάλληλος, του οποίου σύζυγος
υπηρετεί εις το εξωτερικόν εις υπηρεσίαν του Δημοσίου,
νομικού προσώπου δημοσίου δικαίου ή φορέα του Δημό−
σιου τομέως ή εις υπηρεσίαν ή φορέα της Ευρωπαϊκής
Ενώσεως ή εις διεθνή οργανισμόν, εις τον οποίο μετέχει
και η Ελλάς, δικαιούται να λάβη άδεια άνευ αποδοχών
εκ μέρους της προϊσταμένης αρχής του οικείου εκκλη−
σιαστικού νομικού προσώπου μέχρι έξι (6) έτη συνεχώς
ή και τμηματικώς, εφ' όσον έχει συμπληρώσει διετή
πραγματικήν υπηρεσίαν.
4. Εις τον εκκλησιαστικόν υπάλληλον, ο οποίος απο−
δέχεται θέσιν εις την Ευρωπαϊκήν Ένωσιν ή εις διεθνή
οργανισμόν, εις τον οποίον μετέχει η Ελλάς, χορηγείται
εκ μέρους της προϊσταμένης αρχής του οικείου εκκλησι−
αστικού νομικού προσώπου και μετά σύμφωνον γνώμην
του οικείου υπηρεσιακού συμβουλίου άδεια άνευ απο−

877

δοχών έως πέντε (5) έτη, η οποία δύναται να παραταθή
υπό την αυτήν διαδικασίαν δια μίαν ακόμα πενταετίαν.
Εάν ο υπάλληλος δεν εμφανισθεί να αναλάβη καθήκο−
ντα εντός δύο (2) μηνών από της λήξεως της άδειας,
θεωρείται ότι παρητήθη αυτοδικαίως από της υπηρε−
σίας. Ο χρόνος της αδείας άνευ αποδοχών αποτελεί
χρόνον πραγματικής υπηρεσίας. Κατά την διάρκειαν της
αδείας της παραγράφου αυτής ο υπάλληλος υποχρε−
ούται να καταβάλη τας νομίμους κρατήσεις δια κύριαν
και επικουρικήν ασφάλισιν και εις τα ταμεία προνοίας,
αι οποίαι αντιστοιχούν εις το βαθμόν ή τον μισθόν της
υπηρεσίας, εις την οποίαν ανήκει οργανικώς».
Άρθρον 3
Εκ των διατάξεων του παρόντος δεν προκαλείται
δαπάνη εις βάρος του προϋπολογισμού της Εκκλησίας
της Ελλάδος. Ο παρών Κανονισμός αρχίζει να ισχύη
από της δημοσιεύσεώς του δια της Εφημερίδος της
Κυβερνήσεως. Ο Κανονισμός δημοσιεύεται και δια του
επισήμου Δελτίου «ΕΚΚΛΗΣΙΑ».
Ο κανονισμός αυτός να δημοσιευθεί στην Εφημερίδα
της Κυβερνήσεως.
Αθήναι, 4 Σεπτεμβρίου 2013
Ο Πρόεδρος
† Ο Αθηνών ΙΕΡΩΝΥΜΟΣ

878

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή
2.250 €

Α΄

225 €

Δ΄

160 €

Α.Ε.−Ε.Π.Ε.

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000520403140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

