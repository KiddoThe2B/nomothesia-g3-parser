Signature Not
Verified
Digitally signed by
THEODOROS MOUMOURIS
Date: 2014.03.11 21:23:57
EET
Reason: Signed PDF
(embedded)
Location: Athens, Ethniko
Typografio

975

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 61
11 Μαρτίου 2014

ΠΡΑΞΕΙΣ ΥΠΟΥΡΓΙΚΟΥ ΣΥΜΒΟΥΛΙΟΥ
Πράξη 8 της 11.3.2014
Ειδική Πράξη του Υπουργικού Συμβουλίου για την υπα−
γωγή στις διατάξεις του άρθρου 7Α του Κώδικα Ανα−
γκαστικών Απαλλοτριώσεων Ακινήτων, των αναγκαί−
ων απαλλοτριώσεων ακινήτων για την κατασκευή
των έργων: (α) Οδικός Άξονας Θεσσαλονίκης – Κιλ−
κίς – Δοϊράνης, Τμήμα από Α/Κ Ασσήρου έως Α/Κ
Ν. Σάντας, (β) Κατασκευή Ανισόπεδου Κόμβου Κ16
στη συμβολή ΠΑΘΕ και Εσωτερικής Περιφερειακής
Οδού Θεσσαλονίκης, (γ) Οδικός Άξονας Θεσσαλονί−
κης – Κιλκίς – Δοϊράνης, Τμήμα Α/Κ Μαυρονερίου –
Είσοδος Κιλκίς, (δ) Περιφερειακή Οδός Κατερίνης.
ΤΟ ΥΠΟΥΡΓΙΚΟ ΣΥΜΒΟΥΛΙΟ
Έχοντας υπόψη:
1. Την παρ. 4 του άρθρου 17 του Συντάγματος,
2. Τις διατάξεις του Κώδικα Αναγκαστικών Απαλλοτρι−
ώσεων Ακινήτων, που κυρώθηκε με το άρθρο πρώτο του
ν. 2882/2001 (17 Α΄), και ειδικότερα του άρθρου 7Α, όπως
τροποποιήθηκε με την παρ. 3 του άρθρου 1 του ν. 2985/2002
«Προσαρμογή των διατάξεων του Κώδικα Αναγκαστικών
Απαλλοτριώσεων Ακινήτων στο Σύνταγμα» (18 Α΄), και συ−
μπληρώθηκε με τις διατάξεις των παραγράφων 1, 2, 3, 4
του άρθρου 125 του ν.4070/2012 (82 Α).
3. Την παρ. 2 του άρθρου 6 του π.δ. 189/2009 «Καθορι−
σμός και ανακατανομή αρμοδιοτήτων των Υπουργείων»
(221 Α΄).
4. Τις ΠΚΜ/5949/25−6−2009, ΕΔΑ/ΚΜ/1407/15−3−2011,
ΕΔΑ/ΚΜ/3643/28−6−2011 και ΕΔΑ/ΠΚΜ/5440/19−9−2011
αποφάσεις χρηματοδότησης της Περιφέρειας Κεντρι−
κής Μακεδονίας, με τις οποίες εντάχθηκαν στο ΕΣΠΑ
2007−2013 αντίστοιχα τα παρακάτω έργα:
(α) Οδικός Άξονας Θεσσαλονίκης – Κιλκίς – Δοϊρά−
νης, Τμήμα από Α/Κ Ασσήρου έως Α/Κ Ν. Σάντας, Π/Υ
58.000.000,00 €.
(β) Κατασκευή Ανισόπεδου Κόμβου Κ16 στη συμβολή
ΠΑΘΕ και Εσωτερικής Περιφερειακής Οδού Θεσσαλο−
νίκης, Π/Υ 115.400.000,00 €.
(γ) Οδικός Άξονας Θεσσαλονίκης – Κιλκίς – Δοϊρά−
νης, Τμήμα Α/Κ Μαυρονερίου – Είσοδος Κιλκίς, Π/Υ
28.000.000,00 €.
(δ) Περιφερειακή Οδός Κατερίνης, Π/Υ 65.500.000,00 €.

5. Τις διατάξεις του άρθρου 23 του από 25 Νοεμβρίου
1929 π.δ. περί κωδικοποιήσεως των περί κατασκευής και
συντηρήσεως οδών κειμένων διατάξεων».
6. Τις διατάξεις του άρθρου 1 του ν. 653/1977 «περί υπο−
χρεώσεως των παρόδιων, ιδιοκτητών δια την διάνοιξιν
Εθνικών οδών κ.λπ.» (214 Α΄), όπως συμπληρώθηκαν με
τις παρ. 9 και 10 του άρθρου 62 του ν. 947/1979 (169 Α΄),
για την εκτέλεση των οποίων εκδόθηκε το π.δ. 929/1979
(259 Α΄), καθώς και τις διατάξεις της παρ. 14 του άρθρου
6 του ν. 2052/1992 (94 Α΄).
7. α) Την 130222/5−9−2003 κοινή απόφαση της Υπουρ−
γού Περιβάλλοντος, Χωροταξίας και Δημοσίων Έργων
και του Υφυπουργού Γεωργίας «Έγκριση περιβαλλοντι−
κών όρων για το έργο ‘’Οδικός άξονας Θεσσαλονίκης −
Κιλκίς − Δοϊράνης, τμήμα από κόμβο Εγνατίας μέχρι Α/Κ
Μαυρονερίου» και
β) 127959/13−7−2010 κοινή απόφαση των Υπουργών
Περιβάλλοντος, Ενέργειας και Κλιματικής Αλλαγής,
Υποδομών, Μεταφορών και Δικτύων και Αγροτικής
Ανάπτυξης και Τροφίμων «Τροποποίηση της ΚΥΑ με
α.π. οικ. 130222/5−9−2003 με την οποία εγκρίθηκαν οι
περιβαλλοντικοί όροι για το έργο ‘’Οδικός Άξονας Θεσ−
σαλονίκη – Κιλκίς – Δοϊράνη από κόμβο Εγνατίας οδού
μέχρι τον Α.Κ. Μαυρονερίου».
8. α) Την οικ. 130761/5−2−2003 κοινή απόφαση των
Υπουργών Περιβάλλοντος, Χωροταξίας και Δημοσίων
Έργων και Ανάπτυξης «Έγκριση περιβαλλοντικών όρων
για το έργο ‘’Ανισόπεδος Κόμβος (Κ16) στην Εσωτερική
Περιφερειακή Οδό και τον Αυτοκινητόδρομο Πατρών –
Αθηνών – Θεσσαλονίκης (ΠΑ.Θ.Ε.)».
β) Την 166769/8−10−2013 απόφαση του Γενικού Διευ−
θυντή Περιβάλλοντος του Υπουργείου Περιβάλλοντος,
Ενέργειας και Κλιματικής Αλλαγής «Τροποποίηση της
α.π.οικ.130761/5−2−2003 κοινής υπουργικής απόφασης
(ΚΥΑ) Έγκρισης περιβαλλοντικών όρων για το έργο ‘’Ανι−
σόπεδος Κόμβος (Κ16) στην Εσωτερική Περιφερειακή
Οδό και τον Αυτοκινητόδρομο Πατρών – Αθηνών – Θεσ−
σαλονίκης (Π.Α.Θ.Ε.)’’ στο νομό Θεσσαλονίκης».
9. Την οικ. 195213/11−1−2011 κοινή απόφαση των Υπουρ−
γών Περιβάλλοντος, Ενέργειας και Κλιματικής Αλλαγής,
Αγροτικής Ανάπτυξης και Τροφίμων, Υποδομών, Με−
ταφορών και Υποδομών και Πολιτισμού και Τουρισμού
«Έγκριση περιβαλλοντικών όρων για την κατασκευή και

976

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

λειτουργία του τμήματος “Ανισόπεδος κόμβος Μαυρονε−
ρίου – Είσοδος Κιλκίς’’ του οδικού άξονα Θεσσαλονίκη –
Κιλκίς – Δοϊράνη».
10. Την οικ. 123860/5−3−2004 κοινής απόφασης των
Υπουργών Περιβάλλοντος, Χωροταξίας και Δημοσίων
Έργων και Πολιτισμού και του Υφυπουργού Γεωργίας
«Έγκριση περιβαλλοντικών όρων για το έργο ‘’Περιφε−
ρειακός δρόμος ΚΑΤΕΡΙΝΗΣ’’ Ν. Πιερίας».
11. Το γεγονός ότι τα παραπάνω έργα είναι ενταγμένα
στο Στρατηγικό Πλαίσιο Αναφοράς ΕΣΠΑ 2007−2013, Μα−
κεδονία − Θράκη, Υποδομές και Υπηρεσίες Προσπελα−
σιμότητας στην Περιφέρεια Κεντρικής Μακεδονίας, που
έχει υποβληθεί από τις Ελληνικές Αρχές στις Υπηρεσίες
της Ε.Ε. και υλοποιείται σταδιακά με συγχρηματοδότηση
από το ΕΣΠΑ 2007−2013.
12. Το γεγονός ότι οι αναγκαστικές απαλλοτριώσεις
ακινήτων των έργων του θέματος έχουν ήδη κηρυχθεί
κατά τις πάγιες διατάξεις και υφίσταται άμεση ανάγκη
εκτέλεσης εργασιών επί των εν λόγω ακινήτων προκει−
μένου να καταστεί δυνατόν να ανταποκριθεί το Δημόσιο
στις συμβατικές του υποχρεώσεις για παράδοση των
χώρων που είναι αναγκαίοι για την εκτέλεση των έρ−
γων και να ολοκληρωθεί η κατασκευή τους μέσα στις
συμβατικές προβλεπόμενες προθεσμίες και
13. Την 3590/7−3−2014 σχετική εισήγηση του Υπουργού
Υποδομών, Μεταφορών και Δικτύων, αποφασίζει:
1. Οι αναγκαστικές απαλλοτριώσεις ακινήτων, που
έχουν κηρυχθεί κατά τις πάγιες διατάξεις με τις ακόλου−
θες Αποφάσεις του Γενικού Γραμματέα Αποκεντρωμέ−
νης Διοίκησης Μακεδονίας − Θράκης, υπάγονται εφεξής
στη διαδικασία του άρθρου 7Α του Κώδικα Αναγκαστι−
κών Απαλλοτριώσεων Ακινήτων:
α) 5639/28−8−2012 (τ. ΑΑΠ 285) κήρυξης αναγκαστικής
απαλλοτρίωσης για την κατασκευή του έργου: «Οδι−
κός Άξονας Θεσσαλονίκης – Κιλκίς – Δοϊράνης, από
κόμβο Εγνατίας έως κόμβο Μαυρονερίου, αφενός στα
τμήματα α) από Α/Κ Μυγδονίας Χ.Θ. 0+680 μέχρι Χ.Θ.
5+800 (τμήμα Α) και από Χ.Θ. 0+000 μέχρι Χ.Θ. 1+840
(Α/Κ Καμάρας), β) στον Α/Κ νέας Σάντας από Χ.Θ. 6+756
έως 6+891 και αφετέρου από ανισόπεδο κόμβο Καμάρας
Χ.Θ. 1+840 (τμήμα Νέας Σάντας) μέχρι ανισόπεδο κόμβο

Νέας Σάντας Χ.Θ. 6+750 (τμήμα Νέας Σάντας) στις Π.Ε.
Θεσσαλονίκης και Κιλκίς». Απαλλοτριούμενη έκταση
791.861,13 τ.μ. με προεκτιμώμενη δαπάνη 3.400.000,00 €.
β) 5506/23−07−2012 (τ. ΑΑΠ 263) κήρυξης αναγκαστικής
απαλλοτρίωσης για το έργο: «Κατασκευή Ανισόπεδου
Κόμβου Κ16 στη συμβολή ΠΑΘΕ και Εσωτερικής Περι−
φερειακής Οδού Θεσσαλονίκης», Χ.Θ. 0+000 έως 1+000
επί του οδικού άξονα ΠΑΘΕ και από Χ.Θ. 0+000 έως Χ.Θ.
1+450 επί του οδικού άξονα της Εσωτερικής Περιφερει−
ακής Οδού Θεσσαλονίκης. Απαλλοτριούμενη έκταση
149.122,00 τ.μ. με προεκτιμώμενη δαπάνη 25.000.000,00 €.
γ) 2737/9−4−2013 (τ. ΑΑΠ 151) κήρυξης αναγκαστικής
απαλλοτρίωσης για το έργο: «Οδικός Άξονας Θεσσα−
λονίκης – Κιλκίς – Δοϊράνης, Τμήμα Α/Κ Μαυρονερίου –
Είσοδος Κιλκίς» στην Π.Ε. Κιλικίς. Χ.Θ. 0+000 έως Χ.Θ.
5+163,23. Απαλλοτριούμενη έκταση 231.994,21 τ.μ. με προ−
εκτιμώμενη δαπάνη 2.000.000,00 €.
δ) 5758/28−8−2012 (τ. ΑΑΠ 285) κήρυξης αναγκαστικής
απαλλοτρίωσης για το έργο: «Περιφερειακή Οδός Κα−
τερίνης». Χ.Θ. 0+000 έως Χ.Θ. 10+227,48. Απαλλοτριού−
μενη έκταση 611.346,50 τ.μ. με προεκτιμώμενη δαπάνη
7.500.000,00 €.
2. Στις απαλλοτριούμενες με τις ανωτέρω αποφάσεις
του Γενικού Γραμματέα Αποκεντρωμένης Διοίκησης Μα−
κεδονίας − Θράκης εκτάσεις επιτρέπεται η πραγματοποί−
ηση εργασιών και πριν τον καθορισμό της τιμής μονάδας
της αποζημίωσης και την καταβολή αυτής σύμφωνα με
τα άρθρα 19, 20 και 21 του ίδιου κώδικα (ν.2882/2001).
Η ισχύς της παρούσας πράξης αρχίζει από τη δημο−
σίευσή της στην Εφημερίδα της Κυβερνήσεως.
Η πράξη αυτή να δημοσιευθεί στην Εφημερίδα της
Κυβερνήσεως.
Ο ΠΡΩΘΥΠΟΥΡΓΟΣ
ΤΑ ΜΕΛΗ
ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ
Ακριβές Αντίγραφο
Ο Γενικός Γραμματέας της Κυβέρνησης
ΠΑΝΑΓΙΩΤΗΣ Δ. ΜΠΑΛΤΑΚΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000611103140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

