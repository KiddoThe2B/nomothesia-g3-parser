Signature Not
Verified
Digitally signed by
THEODOROS MOUMOURIS
Date: 2014.03.11 20:18:11
EET
Reason: Signed PDF
(embedded)
Location: Athens, Ethniko
Typografio

969

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 59

ΤΕΥΧΟΣ ΠΡΩΤΟ

11 Μαρτίου 2014

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
33. Καθιέρωση της 18ης Οκτωβρίου ως ημέρας αρ−
γίας για τη δημοτική ενότητα Αλεξάνδρειας του
Δήμου Αλεξάνδρειας Νομού Ημαθίας........................... 1
34. Αναγνώριση του αυτοτελούς οικισμού «Χαλκού−
τσιον» του Δήμου Ωρωπού ως Δημοτικής Κοινό−
τητας. ........................................................................................................ 2

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 33
Καθιέρωση της 18ης Οκτωβρίου ως ημέρας αργίας για
τη δημοτική ενότητα Αλεξάνδρειας του Δήμου Αλε−
ξάνδρειας Νομού Ημαθίας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τη διάταξη της παραγράφου 10 του άρθρου 35 του
N.3274/2004 «Οργάνωση και λειτουργία των Οργανισμών Το−
πικής Αυτοδιοίκησης πρώτου και δεύτερου βαθμού» (Α΄ 195).
2. Τις διατάξεις του άρθρου 90 του Κώδικα Νομοθε−
σίας για την Κυβέρνηση και τα κυβερνητικά όργανα,
που κυρώθηκε με το άρθρο πρώτο του π.δ. 63/2005
«Κωδικοποίηση της νομοθεσίας για την Κυβέρνηση και
τα κυβερνητικά όργανα». (Α΄ 98).
3. Τη διάταξη της παραγράφου 2 του άρθρου 2 του
π.δ. 65/2011 «Διάσπαση του Υπουργείου Εσωτερικών,
Αποκέντρωσης και Ηλεκτρονικής Διακυβέρνησης στα
Υπουργεία α) Εσωτερικών και β) Διοικητικής Μεταρρύθ−
μισης και Ηλεκτρονικής Διακυβέρνησης, συγχώνευση
των Υπουργείων Οικονομίας, Ανταγωνιστικότητας και
Ναυτιλίας και Θαλασσίων Υποθέσεων, Νήσων και Αλιεί−
ας στο Υπουργείο Ανάπτυξης, Ανταγωνιστικότητας και
Ναυτιλίας και μεταφορά στον Πρωθυπουργό των Γενι−
κών Γραμματειών Ενημέρωσης και Επικοινωνίας και στο
Υπουργείο Παιδείας, Δια Βίου Μάθησης και Θρησκευ−
μάτων της Γενικής Γραμματείας Νέας Γενιάς» (Α΄ 147).
4. Τις διατάξεις του π.δ. 85/2012 «Ίδρυση και μετονομασία
Υπουργείων, μεταφορά και κατάργηση υπηρεσιών» (Α΄ 141).

5. Τις διατάξεις του π.δ. 86/2012 «Διορισμός Υπουργών,
Αναπληρωτών Υπουργών και Υφυπουργών» (Α΄ 141).
6. Τις διατάξεις του π.δ. 119/2013 «Διορισμός Αντιπροέ−
δρου της Κυβέρνησης, Υπουργών, Αναπληρωτών Υπουρ−
γών και Υφυπουργών» (Α΄ 153).
7. Τη με αριθμό Υ48/2012 απόφαση του Πρωθυπουργού
«Καθορισμός αρμοδιοτήτων του Αναπληρωτή Υπουργού
Οικονομικών Χρήστου Σταΐκούρα» (Β΄ 2105).
8. Τη με αριθμό οικ.22365/97/5.7.2013 κοινή απόφαση
του Πρωθυπουργού και του Υπουργού Εργασίας, Κοινω−
νικής Ασφάλισης και Πρόνοιας «Καθορισμός αρμοδιοτή−
των του Υφυπουργού Εργασίας, Κοινωνικής Ασφάλισης
και Πρόνοιας Βασιλείου Κεγκέρογλου» (Β΄ 1667).
9. Το γεγονός ότι από τις διατάξεις του παρόντος
διατάγματος προκαλείται επί του τακτικού προϋπολο−
γισμού και επί του προϋπολογισμού του Δήμου Αλεξάν−
δρειας και των λοιπών ν.π.δ.δ. και ν.π.ι.δ. που επιχορη−
γούνται από τον κρατικό προϋπολογισμό, ενδεχόμενη
ετήσια δαπάνη από τυχόν απασχόληση κατά την 18η
Οκτωβρίου, ημέρα αργίας για τη δημοτική ενότητα Αλε−
ξάνδρειας του Δήμου Αλεξάνδρειας, προσωπικού δημο−
σίων υπηρεσιών και υπηρεσιών του Δήμου Αλεξάνδρει−
ας και λοιπών ν.π.δ.δ. και ν.π.ι.δ. που λειτουργούν στη
δημοτική ενότητα αυτή, βάσει νόμου, όλες τις ημέρες
του μήνα ή σε δωδεκάωρη ή εικοσιτετράωρη βάση και
την ως εκ τούτου καταβολή της προβλεπόμενης για τις
εξαιρέσιμες ημέρες σχετικής αποζημίωσης.
Η δαπάνη εκ της αιτίας αυτής εξαρτάται από πραγ−
ματικά γεγονότα και από την έκδοση υπουργικής από−
φασης ή απόφασης του οικείου Δ.Σ. κατά περίπτωση.
Η εν λόγω δαπάνη, εφόσον συντελεστεί, θα επιβαρύνει
τους προϋπολογισμούς των οικείων Υπουργείων, του
Δήμου Αλεξάνδρειας και λοιπών νομικών προσώπων
δημοσίου ή ιδιωτικού δικαίου, κατά περίπτωση.
10. Τις Δ 195/2013 και Δ 322/2013 γνωμοδοτήσεις του
Συμβουλίου της Επικρατείας, με πρόταση του Υπουργού
Εσωτερικών, του Αναπληρωτή Υπουργού Οικονομικών
και του Υφυπουργού Εργασίας, Κοινωνικής Ασφάλισης
και Πρόνοιας, αποφασίζουμε:
Άρθρο 1
Καθιερώνουμε την 18η Οκτωβρίου, επέτειο της απε−
λευθέρωσης της Αλεξάνδρειας νομού Ημαθίας από τον
τουρκικό ζυγό το έτος 1912, ως ημέρα αργίας για τη δη−
μοτική ενότητα Αλεξάνδρειας του Δήμου Αλεξάνδρειας
νομού Ημαθίας.

970

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 2

Το παρόν διάταγμα ισχύει από τη δημοσίευσή του
στην Εφημερίδα της Κυβερνήσεως.
Στον Υπουργό Εσωτερικών αναθέτουμε τη δημοσίευ−
ση και εκτέλεση του παρόντος διατάγματος.
Αθήνα, 26 Φεβρουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΟΙΚΟΝΟΜΙΚΩΝ

ΕΣΩΤΕΡΙΚΩΝ

ΧΡΗΣΤΟΣ ΣΤΑΪΚΟΥΡΑΣ

ΙΩΑΝΝΗΣ ΜΙΧΕΛΑΚΗΣ

ΥΦΥΠΟΥΡΓΟΣ ΕΡΓΑΣΙΑΣ, ΚΟΙΝΩΝΙΚΗΣ ΑΣΦΑΛΙΣΗΣ
ΚΑΙ ΠΡΟΝΟΙΑΣ

ΒΑΣΙΛΕΙΟΣ ΚΕΓΚΕΡΟΓΛΟΥ

F
(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 34
Αναγνώριση του αυτοτελούς οικισμού «Χαλκούτσιον»
του Δήμου Ωρωπού ως Δημοτικής Κοινότητας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 283 παρ. 6 του Ν.
3852/2010 «Νέα Αρχιτεκτονική της Αυτοδιοίκησης και
της Αποκεντρωμένης Διοίκησης − Πρόγραμμα Καλλι−
κράτης» (Α΄ 87).
2. Το π.δ. 119/2013 «Διορισμός Αντιπροέδρου της Κυ−
βέρνησης, Υπουργών, Αναπληρωτών Υπουργών και
Υφυπουργών» (ΦΕΚ Α΄ 119).

3. Τις διατάξεις του άρθρου 90 του Κώδικα Νομοθεσί−
ας για την Κυβέρνηση και τα κυβερνητικά όργανα που
κυρώθηκε με το άρθρο πρώτο του Π.Δ. 63/2005 (Α΄ 98).
4. Την αρ. 308/2012 ομόφωνη απόφαση του Δημοτι−
κού Συμβουλίου Ωρωπού με την οποία εκφράζεται η
σύμφωνη γνώμη του για την αναγνώριση του οικισμού
Χαλκουτσίου ως Δημοτικής Κοινότητας.
5. Την αρ. 2891/15.03.2013 απόφαση της Ελληνικής
Στατιστικής Αρχής (ΦΕΚ Β΄ 630) «Αποτελέσματα της
Απογραφής Πληθυσμού − Κατοικιών 2011 που αφορούν
στον De Facto Πληθυσμό της Χώρας».
6. Το γεγονός, ότι από τις διατάξεις του παρόντος
δεν προκαλείται δαπάνη σε βάρος του κρατικού προ−
ϋπολογισμού ή του προϋπολογισμού του Δήμου Ωρω−
πού.
7. Την υπ’ αριθμ. 27/2014 γνωμοδότηση του Συμβου−
λίου της Επικρατείας, με πρόταση του Υπουργού Εσω−
τερικών, αποφασίζουμε:
Άρθρο μόνο
Αναγνωρίζουμε τον αυτοτελή οικισμό «Χαλκούτσιον»
της Δημοτικής Κοινότητας Σκάλας Ωρωπού του Δήμου
Ωρωπού ως Δημοτική Κοινότητα.
Στον Υπουργό Εσωτερικών αναθέτουμε τη δημοσί−
ευση και εκτέλεση του παρόντος διατάγματος.
Αθήνα, 5 Μαρτίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΕΣΩΤΕΡΙΚΩΝ

ΙΩΑΝΝΗΣ ΜΙΧΕΛΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000591103140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

