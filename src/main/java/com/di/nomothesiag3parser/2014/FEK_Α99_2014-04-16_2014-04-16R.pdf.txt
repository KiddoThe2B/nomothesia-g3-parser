Signature Not
Verified
Digitally signed by
THEODOROS MOUMOURIS
Date: 2014.04.16 19:08:21
EEST
Reason: Signed PDF
(embedded)
Location: Athens, Ethniko
Typografio

3649

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 99

ΤΕΥΧΟΣ ΠΡΩΤΟ

16 Απριλίου 2014

ΠΡΑΞΕΙΣ ΥΠΟΥΡΓΙΚΟΥ ΣΥΜΒΟΥΛΙΟΥ
Πράξη 13 της 14−4−2014
Σύσταση Κυβερνητικού Συμβουλίου Απασχόλησης.
ΤΟ ΥΠΟΥΡΓΙΚΟ ΣΥΜΒΟΥΛΙΟ
Έχοντας υπόψη:
1. Τις διατάξεις:
α του άρθρου 82 παρ. 2 του Συντάγματος,
β) των άρθρων 15 παρ. 2 και 3, 16, 25 παρ. 1, 59 και
90 του Κώδικα Νομοθεσίας για την Κυβέρνηση και τα
Κυβερνητικά όργανα (π.δ. 63/2005, Α΄ 98).
2. Το γεγονός ότι η άμεση ανάληψη δράσεων για την
ανάσχεση της ανεργίας αποτελεί πρωταρχικό εθνικό
στόχο.
3. Την ανάγκη σύστασης Κυβερνητικού Συμβουλίου
Απασχόλησης καθώς και Ομάδων Υποστήριξης του
έργου του.
4. Την πρόταση του Πρωθυπουργού.
5. Το γεγονός ότι από τις διατάξεις της παρούσας δεν
προκαλείται δαπάνη σε βάρος του κρατικού προϋπο−
λογισμού, αποφασίζει:
Άρθρο 1
1. Συνιστάται Κυβερνητικό Συμβούλιο Απασχόλησης,
το οποίο αποτελείται από τον Πρωθυπουργό, τον Αντι−
πρόεδρο της Κυβέρνησης, τους Υπουργούς Οικονομικών,
Ανάπτυξης και Ανταγωνιστικότητας, Παιδείας και θρη−
σκευμάτων, Εργασίας, Κοινωνικής Ασφάλισης και Πρό−
νοιας, Αγροτικής Ανάπτυξης και Τροφίμων, Υποδομών,
Μεταφορών και Δικτύων, Περιβάλλοντος, Ενέργειας και
Κλιματικής Αλλαγής, Τουρισμού, Ναυτιλίας και Αιγαίου
και τον Υφυπουργό Εργασίας, Κοινωνικής Ασφάλισης
και Πρόνοιας.
2. Πρόεδρος του Συμβουλίου ορίζεται ο Πρωθυπουρ−
γός, ο οποίος το συγκαλεί σε τακτά χρονικά διαστήματα
και όποτε κρίνεται αναγκαίο, συντονίζει το όργανο και
εποπτεύει τις εργασίες του. Το Συμβούλιο συνεδριά−
ζει, ύστερα από πρόσκληση του Προέδρου του, στην
οποία ορίζεται ως εισηγητής ο κατά περίπτωση αρμό−
διος Υπουργός.
3. Το Συμβούλιο βρίσκεται σε απαρτία, την οποία δι−
απιστώνει ο Πρόεδρος του, όταν παρίστανται τα επτά
τουλάχιστον μέλη του. Οι εισηγήσεις των αρμοδίων

καθ’ ύλην Υπουργών κοινοποιούνται σε όλα τα μέλη
του Συμβουλίου τουλάχιστον δύο (2) ημέρες πριν τη
συνεδρίαση του οργάνου.
4. Το Συμβούλιο ενεργεί στο πλαίσιο των αποφάσεων
και κατευθύνσεων του Υπουργικού Συμβουλίου και του
Πρωθυπουργού και είναι αρμόδιο για την προώθηση
νέων πρωτοβουλιών και παρεμβάσεων αλλά και για το
συντονισμό δράσεων και πόρων από το σύνολο των
Υπουργείων και των φορέων του Δημοσίου, με στόχους
την ενίσχυση της απασχόλησης και τη δημιουργία πε−
ρισσότερων θέσεων εργασίας. Στο πλαίσιο της εντολής
του το Συμβούλιο προχωρά και σε διαδικασίες διαλόγου
με τους κοινωνικούς εταίρους, για την ανταλλαγή από−
ψεων και την εξασφάλιση των συνεργείων που απαιτούν
οι παραπάνω κρίσιμοι στόχοι.
5. Η γραμματειακή και τεχνική εξυπηρέτηση του Συμ−
βουλίου ανατίθεται στο γραφείο του Γενικού Γραμματέα
Συντονισμού.
Άρθρο 2
1. Συνιστάται Ομάδα Επεξεργασίας των Εισηγήσεων
προς το Κυβερνητικό Συμβούλιο Απασχόλησης.
2. Μέλη της Ομάδας Επεξεργασίας των Εισηγήσεων
είναι:
α. ο Υπουργός Εργασίας, Κοινωνικής Ασφάλισης και
Πρόνοιας, ως Πρόεδρος, σε περίπτωση απουσίας ή
κωλύματος του οποίου καθήκοντα Προέδρου εκτελεί
ο Υφυπουργός Εργασίας, Κοινωνικής Ασφάλισης και
Πρόνοιας,
β. ο Υφυπουργός Εργασίας, Κοινωνικής Ασφάλισης
και Πρόνοιας,
γ. ο Διοικητής του Οργανισμού Απασχόλησης Εργα−
τικού Δυναμικού (ΟΑΕΔ),
δ. ο Γενικός Γραμματέας του Υπουργείου Εργασίας,
Κοινωνικής Ασφάλισης και Πρόνοιας, ο Γενικός Γραμ−
ματέας του Υπουργείου Ανάπτυξης και Ανταγωνιστικό−
τητας, ο Γενικός Γραμματέας του Υπουργείου Αγροτι−
κής Ανάπτυξης και Τροφίμων, και οι Γενικοί Γραμματείς
αρμόδιοι για το Εθνικό Στρατηγικό Πλαίσιο Αναφοράς
(ΕΣΠΑ) των Υπουργείων Ανάπτυξης και Ανταγωνιστικότη−
τας, Παιδείας και Θρησκευμάτων, Εργασίας, Κοινωνικής
Ασφάλισης και Πρόνοιας και Αγροτικής Ανάπτυξης και
Τροφίμων,
ε. τρεις (3) εμπειρογνώμονες που προτείνονται ένας
(1) από την τοπική αυτοδιοίκηση (Κεντρική Ένωση Δή−

3650

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

μων Ελλάδος), ένας (1) από την πλευρά των εργοδοτών
(ΣΕΒ, ΕΣΕΕ, ΓΣΕΒΕΕ, ΣΕΤΕ) και ένας (1) από την πλευρά
των εργαζομένων (ΓΣΕΕ) και ορίζονται με απόφαση του
Προέδρου της Ομάδας Επεξεργασίας των Εισηγήσεων
προς το Κυβερνητικό Συμβούλιο Απασχόλησης.
3. Η Ομάδα Επεξεργασίας των Εισηγήσεων συγκα−
λείται από τον Πρόεδρο, ο οποίος καθορίζει και την
ημερήσια διάταξη. Η Ομάδα Υποστήριξης συνεδριάζει
τακτικά και όποτε κρίνεται σκόπιμο.
4. Η γραμματειακή υποστήριξη της Ομάδας Επεξερ−
γασίας των Εισηγήσεων παρέχεται από το Γραφείο του
Γενικού Γραμματέα του Υπουργείου Εργασίας, Κοινω−
νικής Ασφάλισης και Πρόνοιας.
Άρθρο 3
1. Συνιστάται Ομάδα Επιστημονικής Υποστήριξης για
την στήριξη του έργου της Ομάδας Επεξεργασίας των
Εισηγήσεων προς το Κυβερνητικό Συμβούλιο Απασχό−
λησης.
2. Μέλη της Ομάδας Επιστημονικής Υποστήριξης είναι:
α. ο προϊστάμενος της Γενικής Διεύθυνσης Εργασίας,
ο προϊστάμενος της Διεύθυνσης Απασχόλησης, ο προ−
ϊστάμενος του Τμήματος Πολιτικών Απασχόλησης και
Εθνικού Σχεδίου Δράσης για την Απασχόληση της Διεύ−
θυνσης Απασχόλησης και ο προϊστάμενος της Μονάδας
Ανάλυσης και Τεκμηρίωσης, του Υπουργείου Εργασίας,
Κοινωνικής Ασφάλισης και Πρόνοιας,
β. ο προϊστάμενος της Γενικής Διεύθυνσης Ανθρώπι−
νου Δυναμικού και ο προϊστάμενος της Γενικής Διεύ−
θυνσης Επαγγελματικής Εκπαίδευσης και Κατάρτισης
του Οργανισμού Απασχόλησης Εργατικού Δυναμικού
(ΟΑΕΔ),
γ. οι προϊστάμενοι των Γενικών Διευθύνσεων και των
Διευθύνσεων των Υπουργείων Ανάπτυξης και Ανταγωνι−
στικότητας, Παιδείας και Θρησκευμάτων και Αγροτικής
Ανάπτυξης και Τροφίμων, οι αρμοδιότητες των οποίων
σχετίζονται με την προώθηση της απασχόλησης και

δ. έως τρεις (3) ειδικοί σύμβουλοι ή συνεργάτες σε
κάθε ένα από τα Υπουργεία Ανάπτυξης και Ανταγω−
νιστικότητας, Παιδείας και Θρησκευμάτων, Εργασίας,
Κοινωνικής Ασφάλισης και Πρόνοιας και Αγροτικής
Ανάπτυξης και Τροφίμων που υπηρετούν στα υπουρ−
γεία αυτά και ορίζονται με απόφαση του Προέδρου της
Ομάδας Επεξεργασίας των Εισηγήσεων προς το Κυβερ−
νητικό Συμβούλιο Απασχόλησης, ύστερα από πρόταση
του κατά περίπτωση αρμοδίου Υπουργού.
Άρθρο 4
Οι υπηρεσίες του δημοσίου τομέα και κάθε άλλος
εμπλεκόμενος φορέας του δημοσίου ή ιδιωτικού τομέα,
συνεργάζονται με την Ομάδα Επεξεργασίας των Ειση−
γήσεων προς το Κυβερνητικό Συμβούλιο Απασχόλησης,
με την Ομάδα Επιστημονικής Υποστήριξης και το Συμ−
βούλιο για την άμεση υλοποίηση των αποφάσεων αυτού
καθώς και την προώθηση των απαιτούμενων δράσεων.
Άρθρο 5
Στα μέλη της Ομάδας Επεξεργασίας των Εισηγήσεων
προς το Κυβερνητικό Συμβούλιο Απασχόλησης και της
Ομάδας Επιστημονικής Υποστήριξης για την στήριξη
του έργου της Ομάδας Επεξεργασίας των Εισηγήσεων
προς το Κυβερνητικό Συμβούλιο Απασχόλησης δεν κα−
ταβάλλεται αμοιβή ή αποζημίωση.
Η Πράξη αυτή να δημοσιευθεί στην Εφημερίδα της
Κυβερνήσεως.

Ο ΠΡΩΘΥΠΟΥΡΓΟΣ
ΤΑ ΜΕΛΗ
ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ
Ακριβές αντίγραφο
Ο Γενικός Γραμματέας της Κυβέρνησης
ΦΩΤΙΟΣ Α. ΚΑΫΜΕΝΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000991604140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

