Signature Not
Verified
Digitally signed by
THEODOROS MOUMOURIS
Date: 2014.02.28 20:10:31
EET
Reason: Signed PDF
(embedded)
Location: Athens, Ethniko
Typografio

799

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 48
28 Φεβρουαρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 28
Μεταθέσεις υπεράριθμων εκπαιδευτικών της δημόσι−
ας πρωτοβάθμιας και δευτεροβάθμιας εκπαίδευσης.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) του τελευταίου εδαφίου της περίπτωσης α της παρα−
γράφου 1 του Κεφαλαίου Β΄ του άρθρου 16 του ν. 1566/1985
(Α΄ 167), όπως η περίπτωση αυτή αντικαταστάθηκε με την
περίπτωση 2 της υποπαραγράφου Θ.2. της παραγράφου
Θ του άρθρου μόνου του ν. 4093/2012 (Α΄ 222),
β) της παραγράφου 8 του Κεφαλαίου Β΄ του άρθρου
16 του ν. 1566/1985, όπως αντικαταστάθηκε με την πα−
ράγραφο 3 του άρθρου 5 του ν. 1824/1988 (Α΄ 296) και
γ) του άρθρου 90 του Κώδικα νομοθεσίας για την
Κυβέρνηση και τα κυβερνητικά όργανα, που κυρώθηκε
με το άρθρο πρώτο του π.δ. 63/2005 (Α΄ 98),
δ) τις διατάξεις του π.δ. 118/2013 (Α΄ 152) «Τροποποίηση
του π.δ. 85/2012 (Α΄ 141) − Ίδρυση Υπουργείου Υποδομών,
Μεταφορών και Δικτύων και Υπουργείου Πολιτισμού και
Αθλητισμού και μετονομασία των Υπουργείων Ανάπτυ−
ξης, Ανταγωνιστικότητας, Υποδομών, Μεταφορών και
Δικτύων και Παιδείας και Θρησκευμάτων, Πολιτισμού
και Αθλητισμού σε Υπουργείο Ανάπτυξης και Ανταγω−
νιστικότητας και Υπουργείο Παιδείας και Θρησκευμά−
των αντιστοίχως» καθώς και του π.δ. 119/2013, με τίτλο
«Διορισμός Αντιπροέδρου της Κυβέρνησης, Υπουργών,
Αναπληρωτών Υπουργών και Υφυπουργών» (Α΄ 153).
2. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
3. Τις υπ’ αριθμ. 151/2013 και 300/2013 γνωμοδοτή−
σεις του Συμβουλίου της Επικρατείας, με πρόταση του
Υπουργού Παιδείας και Θρησκευμάτων, αποφασίζουμε:
Άρθρο 1
Πεδίο εφαρμογής
1. Οι διατάξεις του παρόντος διατάγματος εφαρμόζο−
νται για τη μετάθεση των εκπαιδευτικών της δημόσιας
πρωτοβάθμιας και δευτεροβάθμιας εκπαίδευσης που
πλεονάζουν εξολοκλήρου στην περιοχή μετάθεσης που
υπηρετούν.

2. Οι εκπαιδευτικοί που υπηρετούν σε σχολικές μονά−
δες (εφεξής και σχολεία) της πρωτοβάθμιας και δευτε−
ροβάθμιας εκπαίδευσης πλεονάζουν εξολοκλήρου στην
περιοχή μετάθεσης που υπηρετούν εφόσον, ύστερα από
την εφαρμογή των διατάξεων των παραγράφων 12 του
άρθρου 15, 7 και 12 του άρθρου 14 του π.δ. 50/1996 (Α΄ 45)
καθώς και των δύο πρώτων εδαφίων της παραγράφου
14 του άρθρου 14 του ν. 1566/1985 (Α΄ 167), είναι περισσό−
τεροι από τις κατανεμημένες στην οικεία περιοχή οργα−
νικές θέσεις του κλάδου στην πρωτοβάθμια εκπαίδευση
και του κλάδου και της ειδικότητας στη δευτεροβάθμια
εκπαίδευση στους οποίους ανήκουν και παραμένουν ως
υπεράριθμοι στη διάθεση των περιφερειακών υπηρεσι−
ακών συμβουλίων (Π.Υ.Σ.Π.Ε. − Π.Υ.Σ.Δ.Ε.), ανεξαρτήτως
αν έχουν τοποθετηθεί προσωρινά σε σχολική μονάδα.
Άρθρο 2
Χαρακτηρισμός υπεράριθμων
και κατάταξη σε πίνακες υποχρεωτικών μεταθέσεων
1. Οι εκπαιδευτικοί που δεν έχουν συμπληρώσει δώ−
δεκα χρόνια προϋπηρεσίας και πλεονάζουν εξολοκλή−
ρου στην περιοχή μετάθεσης που υπηρετούν και δεν
συμπληρώνουν το 60%, τουλάχιστον του υποχρεωτικού
τους διδακτικού ωραρίου σε σχολική μονάδα ή σε ομά−
δα σχολικών μονάδων της ίδιας ή διαφορετικής βαθμί−
δας με μαθήματα της πρώτης και δεύτερης ανάθεσης,
της πρώτης και δεύτερης ειδικότητας, χαρακτηρίζονται,
με απόφαση του οικείου περιφερειακού διευθυντή εκ−
παίδευσης ύστερα από εισήγηση των οικείων περιφε−
ρειακών υπηρεσιακών συμβουλίων, εξολοκλήρου υπε−
ράριθμοι (εφεξής και ολικά υπεράριθμοι) στην οικεία
περιοχή μετάθεσης.
2. Οι εκπαιδευτικοί που χαρακτηρίζονται εξολοκλήρου
υπεράριρθμοι κατατάσσονται σε πίνακες υποχρεωτι−
κής μετάθεσης που συντάσσονται από τα υπηρεσιακά
συμβούλια ανά περιοχή μετάθεσης, ανά κλάδο και ει−
δικότητα.
3. Οι εκπαιδευτικοί που ανήκουν σε κλάδους ή ειδικό−
τητες που σύμφωνα με τις οικείες διατάξεις επιτρέπε−
ται να διδάσκουν και στις δύο βαθμίδες εκπαίδευσης,
χαρακτηρίζονται ολικά υπεράριθμοι και κατατάσσονται
στους πίνακες υποχρεωτικών μεταθέσεων ύστερα από
κοινή εισήγηση των οικείων υπηρεσιακών συμβουλίων
και των δύο βαθμίδων.

800

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Άρθρο 3
Διαδικασία κατάταξης στους πίνακες
υποχρεωτικών μεταθέσεων περιφερειακής εμβέλειας
1. Μετά την έκδοση της πράξης χαρακτηρισμού των
ολικά υπεράριθμων εκπαιδευτικών της παραγράφου 1
του προηγούμενου άρθρου, οι περιφερειακοί διευθυντές
εκπαίδευσης επανακαθορίζουν τα οργανικά κενά ανά
περιοχή μετάθεσης, ανά κλάδο και ειδικότητα. Η πράξη
επανακαθορισμού εκδίδεται, ύστερα από εισήγηση των οι−
κείων περιφερειακών υπηρεσιακών συμβουλίων, αναρτάται
στην ιστοσελίδα της οικείας περιφερειακής διεύθυνσης
και αποστέλλεται για ανάρτηση σε όλες τις σχολικές
μονάδες της περιφερειακής διεύθυνσης εκπαίδευσης.
2. Για τη σύνταξη των πινάκων υποχρεωτικών μετα−
θέσεων σε περιοχές της ίδιας περιφερειακής διεύθυν−
σης εκπαίδευσης, (πίνακες περιφερειακής εμβέλειας),
οι περιφερειακοί διευθυντές εκπαίδευσης καλούν τους
εκπαιδευτικούς να υποβάλλουν δηλώσεις συναίνεσης. Η
προθεσμία υποβολής των δηλώσεων δεν μπορεί να είναι
μεγαλύτερη των τριών (3) εργάσιμων ημερών. Όσοι εκ−
παιδευτικοί δηλώσουν ότι δεν συναινούν στην υποχρε−
ωτική τους μετάθεση καθώς και όσοι δεν υποβάλλουν
δήλωση, κατατάσσονται στους πίνακες υποχρεωτικών
μεταθέσεων πανελλαδικής εμβέλειας που προβλέπονται
στο άρθρο 5 του παρόντος.
3. Μετά την πάροδο της προθεσμίας για την υποβο−
λή των δηλώσεων συναίνεσης, τα αρμόδια υπηρεσιακά
συμβούλια συντάσσουν προσωρινούς πίνακες κατάταξης
υποχρεωτικής μετάθεσης των εκπαιδευτικών κατά φθί−
νουσα σειρά με βάση τις μονάδες (εφεξής και μόρια) που
οι εκπαιδευτικοί συγκεντρώνουν και τα κριτήρια και την
αποτίμηση τους σύμφωνα με το άρθρο 6 του παρόντος. Οι
προσωρινοί πίνακες αναρτώνται στην έδρα των διευθύν−
σεων εκπαίδευσης καθώς και στις ιστοσελίδες τους. Εντός
τριών (3) εργάσιμων ημερών από την τελευταία ανάρτηση
οι εκπαιδευτικοί έχουν δικαίωμα να υποβάλλουν ένσταση
ως προς τη μοριοδότησή τους. Μετά την εξέταση των εν−
στάσεων, τα περιφερειακά υπηρεσιακά συμβούλια συντάσ−
σουν τους οριστικούς πίνακες κατάταξης υποχρεωτικής
μετάθεσης και τους υποβάλλουν για έλεγχο νομιμότητας
και κύρωση στον οικείο περιφερειακό διευθυντή εκπαί−
δευσης. Οι οριστικοί πίνακες υποχρεωτικής μετάθεσης
κυρώνονται το αργότερο έως 15 Ιουνίου εκάστου έτους.
Οι οριστικοί πίνακες υποχρεωτικής μετάθεσης μετά την
κύρωσης τους καθίστανται τελικοί.
Άρθρο 4
Διαδικασία υποχρεωτικής μετάθεσης
σε περιοχές της ίδιας περιφερειακής
διεύθυνσης εκπαίδευσης
1. Μετά την έκδοση των τελικών πινάκων υποχρεωτι−
κής μετάθεσης περιφερειακής εμβέλειας, οι περιφερει−
ακοί διευθυντές εκπαίδευσης καλούν τους εκπαιδευτι−
κούς να υποβάλλουν δήλωση προτίμησης σχολείων ή
ομάδων σχολείων των περιοχών μετάθεσης της οικείας
περιφερειακής διεύθυνσης εκπαίδευσης στις οποίες
υπάρχουν οργανικά κενά και επιθυμούν να μετατεθούν.
Οι προτιμήσεις των εκπαιδευτικών δεν επιτρέπεται να
υπερβαίνουν τα τρία (3) σχολεία και τις δύο (2) ομάδες
σχολείων. Οι εκπαιδευτικοί που δεν δηλώνουν καμία
προτίμηση λογίζεται ότι συναινούν στη μετακίνησή τους
σε όλες τις περιοχές μετάθεσης της οικείας περιφερει−
ακής διεύθυνσης εκπαίδευσης.

2. Με βάση την κατάταξή τους στους τελικούς πίνακες
υποχρεωτικής μετάθεσης περιφερειακής εμβέλειας και
τις δηλώσεις προτίμησης της προηγούμενης παραγρά−
φου, οι εκπαιδευτικοί μετατίθενται με απόφαση του
Υπουργού Παιδείας και Θρησκευμάτων, ύστερα από
πρόταση του οικείου περιφερειακού διευθυντή εκπαί−
δευσης και εισήγηση των οικείων ανώτερων περιφερεια−
κών υπηρεσιακών συμβουλίων (Α.Π.Υ.Σ.Δ.Ε. − Α.Π.Υ.Σ.Π.Ε.).
Εάν οι εκπαιδευτικοί που επιθυμούν τη μετάθεσή τους
στη ίδια θέση ισοβαθμούν, προηγείται ο εκπαιδευτικός
που επιθυμεί τη μετάθεση, κατά σειρά προτεραιότητας,
για συνυπηρέτηση συζύγων και για λόγους εντοπιότη−
τας. Τα δικαιολογητικά που αποδεικνύουν τη συνυπη−
ρέτηση συζύγων και την εντοπιότητα συνυποβάλλονται
με την αίτηση.
3. Μετά τις μεταθέσεις του προηγούμενου άρθρου με
απόφαση του Υπουργού Παιδείας και Θρησκευμάτων,
ύστερα από πρόταση του οικείου περιφερειακού διευ−
θυντή εκπαίδευσης και εισήγηση των οικείων ανώτερων
περιφερειακών υπηρεσιακών συμβουλίων (Α.Π.Υ.Σ.Δ.Ε. −
Α.Π.Υ.Σ.Π.Ε.), που δημοσιεύεται στην Εφημερίδα της Κυ−
βερνήσεως, επανακαθορίζονται τα οργανικά κενά ανά
περιοχή μετάθεσης, ανά κλάδο και ειδικότητα.
Άρθρο 5
Κατάταξη στους πίνακες υποχρεωτικών μεταθέσεων
πανελλαδικής εμβέλειας και διαδικασία μετάθεσης
1. Μετά την έκδοση της απόφασης της παραγράφου
3 του προηγούμενου άρθρου, οι εκπαιδευτικοί που πα−
ραμένουν εξολοκλήρου υπεράριθμοι καθώς και όσοι
έχουν δηλώσει ότι δεν συναινούν στην υποχρεωτική
τους μετάθεση σε οργανικά κενά σχολείων ή ομάδων
σχολείων περιοχών μετάθεσης της περιφερειακής δι−
εύθυνσης εκπαίδευσης στην οποία υπηρετούν ή δεν
έχουν υποβάλλει τη σχετική δήλωση, με απόφαση του
Υπουργού Παιδείας και Θρησκευμάτων, κατατάσσονται
σε πίνακες υποχρεωτικής μετάθεσης πανελλαδικής εμ−
βέλειας, κατά φθίνουσα σειρά με βάση τις μονάδες που
συγκεντρώνουν σύμφωνα με το άρθρο 6, και καλούνται
να υποβάλλουν δηλώσεις προτίμησης σχολείων ή ομά−
δων σχολείων περιοχών μετάθεσης στις οποίες υπάρ−
χουν οργανικά κενά σε όλη την επικράτεια. Η προθεσμία
υποβολής των δηλώσεων δεν μπορεί να είναι μεγαλύ−
τερη των πέντε (5) εργάσιμων ημερών. Οι προτιμήσεις
των εκπαιδευτικών δεν επιτρέπεται να υπερβαίνουν τα
τρία (3) σχολεία και τις δύο (2) ομάδες σχολείων. Οι
εκπαιδευτικοί που δεν δηλώνουν καμία προτίμηση λο−
γίζεται ότι συναινούν στη μετακίνηση τους σε όλες τις
περιοχές μετάθεσης.
2. Με βάση την κατάταξή τους στους πίνακες υπο−
χρεωτικής μετάθεσης πανελλαδικής εμβέλειας και τις
δηλώσεις προτίμησης, με απόφαση του Υπουργού Παι−
δείας και Θρησκευμάτων, ύστερα από σύμφωνη γνώ−
μη των οικείων κεντρικών υπηρεσιακών συμβουλίων
(Κ.Υ.Σ.Δ.Ε. − Κ.Υ.Σ.Π.Ε.), οι εκπαιδευτικοί μετατίθενται σε
οργανικά κενά σχολείων ή ομάδων σχολείων περιοχών
μετάθεσης ανά την επικράτεια. Οι εκπαιδευτικοί που
μετατίθενται με αυτή τη διαδικασία, εξαιρούνται από
τη διαδικασία των υποχρεωτικών μεταθέσεων για τα
επόμενα πέντε έτη.
3. Εάν οι εκπαιδευτικοί που επιθυμούν τη μετάθεση
τους στη ίδια θέση ισοβαθμούν, προηγείται ο εκπαι−
δευτικός που επιθυμεί τη μετάθεση, κατά σειρά προτε−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ραιότητας, για συνυπηρέτηση συζύγων και για λόγους
εντοπιότητας. Στις κενές θέσεις όπου κανείς εκπαι−
δευτικός δεν επιθυμεί να μετατεθεί, μετατίθενται οι εξ’
ολοκλήρου υπεράριθμοι εκπαιδευτικοί της γεωγραφικά
και συγκοινωνιακά πλησιέστερης περιοχής μετάθεσης
και μεταξύ αυτών που ανήκουν σε περιοχές ίσης από−
στασης από την περιοχή που βρίσκονται οι κενές θέσεις,
προτάσσονται όσοι βρίσκονται σε χαμηλότερη θέση
στον οικείο πίνακα υποχρεωτικής μετάθεσης πανελ−
λαδικής εμβέλειας.
Άρθρο 6
Κριτήρια και μονάδες κατάταξης
ολικά υπεράριθμων εκπαιδευτικών στους πίνακες
υποχρεωτικής μετάθεσης
1. Για την κατάταξη των ολικά υπεράριθμων εκπαι−
δευτικών στους πίνακες υποχρεωτικών μεταθέσεων
εφαρμόζονται τα κριτήρια και η αποτίμηση τους που
προβλέπονται στις περιπτώσεις α), γ) και δ) της πα−
ραγράφου 1 και στις παραγράφους 3, 4, 7 και 8 του
άρθρου 16 π.δ. 50/1996, καθώς και στο πρώτο εδάφιο
της παραγράφου 5 του άρθρου 30 και στην παράγραφο
2 του άρθρου 31 του ν. 3848/2010 (Α΄ 71).
2. Στους πίνακες υποχρεωτικών μεταθέσεων δεν κα−
τατάσσονται:

801

α) οι εκπαιδευτικοί που εμπίπτουν στις προβλέψεις
της παραγράφου 1 του άρθρου 13 του π.δ. 50/1996 και
β) τα στελέχη της εκπαίδευσης σύμφωνα με τις δι−
ατάξεις του Κεφαλαίου Β΄ του ν. 3848/2010 κατά τη
διάρκεια της θητείας τους.
Άρθρο 7
Λοιπές διατάξεις
Οι λοιπές διατάξεις του π.δ. 50/1996 εφαρμόζονται
συμπληρωματικά, εφόσον δεν αντίκεινται στις διατάξεις
του παρόντος.
Άρθρο 8
Έναρξη ισχύος
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Παιδείας και Θρησκευμάτων, αναθέτουμε
τη δημοσίευση και εκτέλεση του παρόντος διατάγματος.
Αθήνα, 10 Δεκεμβρίου 2013
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ
ΠΑΙΔΕΙΑΣ ΚΑΙ ΘΡΗΣΚΕΥΜΑΤΩΝ

ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ

802

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000482802140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

