Signature Not
Verified
Digitally signed by
THEODOROS MOUMOURIS
Date: 2014.12.31 18:13:50
EET
Reason: Signed PDF
(embedded)
Location: Athens, Ethniko
Typografio

8361

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 279
31 Δεκεμβρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 176
Καθορισμός των όρων και των προϋποθέσεων άσκησης
επαγγέλματος Λογοθεραπευτών.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) Της παρ. 4 του άρθρου 52 του ν. 2519/1997 (Α΄165)
«Ανάπτυξη και εκσυγχρονισμός του Εθνικού Συστήμα−
τος Υγείας, οργάνωση των υγειονομικών υπηρεσιών,
ρυθμίσεις για το φάρμακο και άλλες διατάξεις» όπως
τροποποιήθηκε με το άρθρο 39 του ν. 4058/2012 (Α΄ 63)
«Παροχή υπηρεσιών ασφαλείας από ένοπλους φρου−
ρούς σε εμπορικά πλοία και άλλες διατάξεις».
β) Των παρ. 1 και 2 του άρθρου 1, των παρ. 1 και 2 του
άρθρου 2 και της παρ. 1 του άρθρου 3 του ν. 3919/2011
(Α΄32) «Αρχή της επαγγελματικής ελευθερίας, κατάρ−
γηση αδικαιολόγητων περιορισμών στην πρόσβαση
και άσκηση επαγγελμάτων», όπως τροποποιήθηκε και
ισχύει.
γ) Του άρθρου 90 του Κώδικα Νομοθεσίας για την
Κυβέρνηση και τα Κυβερνητικά Όργανα, που κυρώθηκε
με το άρθρο πρώτο του π.δ. 63/2005 (Α΄ 98).
δ) Το υπ’ αριθμ. πρωτ. Υ7α/Γ.Π. οικ. 65306/23.07.2014
έγγραφο του Υπουργού Υγείας.
2. Την υπ’ αριθμ. 3 Απόφαση της 244ης Ολομ./18−2−2014
του Κεντρικού Συμβουλίου Υγείας.
3. Το γεγονός ότι από την εφαρμογή των διατάξεων
του διατάγματος δεν προκαλείται δαπάνη σε βάρος
του κρατικού προϋπολογισμού.
4. Την υπ’ αριθμ. 186/2014 Γνωμοδότηση του Συμβουλίου
της Επικρατείας, ύστερα από πρόταση του Υπουργού
Υγείας, αποφασίζουμε:
Άρθρο 1
Χορήγηση βεβαίωσης
Για την χορήγηση βεβαίωσης άσκησης του επαγγέλ−
ματος του Λογοθεραπευτή απαιτείται:
α) Πτυχίο του Τμήματος Λογοθεραπείας της Σχολής
Επαγγελμάτων Υγείας και Πρόνοιας των Τεχνολογικών
Εκπαιδευτικών Ιδρυμάτων (Τ.Ε.Ι.) ή
β) Πτυχίο της αλλοδαπής στη Λογοθεραπεία ανα−
γνωρισμένο ως ισότιμο και αντίστοιχο από τον Διεπι−

στημονικό Οργανισμό Αναγνώρισης Τίτλων Ακαδημαϊ−
κών και Πληροφόρησης (Δ.Ο.Α.Τ.Α.Π.) με τα πτυχία της
ημεδαπής ή
γ) Απόφαση αναγνώρισης Επαγγελματικών Προσό−
ντων του Συμβουλίου Αναγνώρισης Επαγγελματικών
Προσόντων (Σ.Α.Ε.Π.) σύμφωνα με τις διατάξεις του
π.δ. 38/2010 (Α΄78)(Οδηγία 2005/36/ΕΚ).
Άρθρο 2
Μεταβατικές διατάξεις
Βεβαίωση άσκησης επαγγέλματος Λογοθεραπευτή
χορηγείται κατ’ εξαίρεση σε όσους μέχρι την έκδοση
του παρόντος διατάγματος κατέχουν:
α) πτυχίο τριτοβάθμιας εκπαίδευσης της αλλοδαπής
στη Λογοθεραπεία αναγνωρισμένο από τον Δ.Ο.Α.Τ.Α.Π.
(πρώην ΔΙ.Κ.Α.Τ.Σ.Α.) ως ισότιμο και όχι αντίστοιχο, μέχρι
τη δημοσίευση του παρόντος και άδεια ασκήσεως επαγ−
γέλματος Λογοθεραπευτή στο εξωτερικό και αποδε−
δειγμένη από ασφαλιστικό Φορέα διετή (2) τουλάχιστον
κύρια επαγγελματική απασχόληση ως Λογοθεραπευτής
στην ημεδαπή ή στην αλλοδαπή ή
β) πτυχίο τριτοβάθμιας εκπαίδευσης της αλλοδαπής
και μεταπτυχιακό τίτλο σπουδών στη Λογοθεραπεία,
διαρκείας τουλάχιστον δύο (2) ετών αναγνωρισμένο από
τον Δ.Ο.Α.Τ.Α.Π. (πρώην ΔΙ.Κ.Α.Τ.Σ.Α.) ως ισότιμο μέχρι
τη δημοσίευση του παρόντος διατάγματος και άδεια
ασκήσεως επαγγέλματος Λογοθεραπευτή από τη χώρα
κτήσης του πτυχίου και μεταπτυχιακού και αποδεδειγ−
μένη από ασφαλιστικό φορέα διετή (2) τουλάχιστον
κύρια επαγγελματική απασχόληση ως Λογοθεραπευτής
στην ημεδαπή ή στην αλλοδαπή ή
γ) πτυχίο τριτοβάθμιας εκπαίδευσης της αλλοδαπής
στη Λογοθεραπεία αναγνωρισμένο από τον Δ.Ο.Α.Τ.Α.Π.
(πρώην ΔΙ.Κ.Α.Τ.Σ.Α.) ως ισότιμο και αποδεδειγμένη από
ασφαλιστικό φορέα (5) πενταετή τουλάχιστον επαγγελ−
ματική απασχόληση ως Λογοθεραπευτή.
Άρθρο 3
Αρμόδια αρχή – Υποβολή δικαιολογητικών
1. Αρμόδια αρχή για τη χορήγηση βεβαίωσης άσκησης
επαγγέλματος Λογοθεραπευτή ορίζεται η κατά τόπους
Περιφέρεια.
2. Οι ενδιαφερόμενοι υποβάλλουν στην αρμόδια Δι−
εύθυνση της Περιφέρειας τα κάτωθι δικαιολογητικά:

8362

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

α. Αίτηση.
β. Όλα τα έγγραφα από τα οποία αποδεικνύεται ότι
πληρούνται οι τασσόμενες προϋποθέσεις των άρθρων
1 και 2 του παρόντος διατάγματος στο πρόσωπο του
ενδιαφερομένου.
γ. Παράβολο δημοσίου ταμείου, όπως αυτό ορίζεται
από τις εκάστοτε ισχύουσες διατάξεις.
δ. Παράβολο χαρτοσήμου, όπως αυτό ορίζεται από
τις εκάστοτε ισχύουσες διατάξεις.
ε. Αντίγραφο ποινικού Μητρώου Γενικής Χρήσης (τρί−
μηνης ισχύος).
στ. Φωτοαντίγραφο της αστυνομικής ταυτότητας ή
διαβατηρίου ή οποιουδήποτε δημοσίου εγγράφου πι−
στοποίησης της ταυτότητας του ενδιαφερομένου.
ζ. Δύο (2) φωτογραφίες.
3. α. Για τους πολίτες των κρατών – μελών της Ευ−
ρωπαϊκής Ένωσης, απαιτείται εκτός των ανωτέρω δι−
καιολογητικών και η χορηγηθείσα βεβαίωση εγγραφής
στους πολίτες της Ένωσης συμφώνως προς το άρθρο
8 του π.δ. 106/2007 (Α΄135) όπως αυτό ισχύει μετά την
τροποποίησή του με το άρθρο 42 του ν. 4071/2012 (Α΄85).
β. Για τους αλλοδαπούς απαιτούνται εκτός των ανω−
τέρω δικαιολογητικών και άδεια διαμονής και εργασίας.
γ. Για τους ομογενείς της Αλβανίας απαιτείται εκτός
των ανωτέρω δικαιολογητικών και το Ειδικό Δελτίο
Ταυτότητας Ομογενών.
δ. Για τους ομογενείς της Κύπρου και της Τουρκίας
απαιτούνται εκτός των ανωτέρω δικαιολογητικών και
τα επίσημα έγγραφα που ορίζονται από τις διατάξεις
της παρ. 1 του άρθρου 17 και της παρ. 2 του άρθρου 36
του ν.1975/91 (Α΄184).

προσώπου, για εγκλήματα κατά της γενετήσιας ελευ−
θερίας, για εγκλήματα οικονομικής εκμετάλλευσης της
γενετήσιας ζωής, για αισχροκέρδεια, για δωροδοκία ή
δωροληψία, παράβαση καθήκοντος, για έγκλημα κατά
των ηθών και λιποταξία.
2. Στην περίπτωση στέρησης των πολιτικών δικαιωμά−
των λόγω αμετάκλητης ποινικής καταδίκης και για άλλα
αδικήματα, εκτός όσων αναφέρονται στην παράγραφο
1 του παρόντος άρθρου.
3. Στην περίπτωση χορήγησης της βεβαίωσης λόγω
πλάνης για την ύπαρξη των απαιτούμενων προϋποθέσε−
ων με εφαρμογή των γενικών αρχών περί ανακλήσεως
των διοικητικών πράξεων, ανεξαρτήτως της υποκειμε−
νικής συμπεριφοράς του αιτηθέντος τη χορήγηση.
4. Στην περίπτωση που ο αδειούχος επαγγελματίας
καταστεί μη ικανός για την άσκηση του επαγγέλματος
εξαιτίας σωματικής ή διανοητικής βλάβης ή νοσήματος
που θα πιστοποιείται με απόφαση των αρμόδιων υγει−
ονομικών επιτροπών.

Άρθρο 4
Ανάκληση βεβαίωσης άσκησης
επαγγέλματος Λογοθεραπευτή

Η ισχύς του Προεδρικού διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Υγείας αναθέτουμε την δημοσίευση
και εκτέλεση του παρόντος διατάγματος.

Ανακαλείται η βεβαίωση άσκησης του επαγγέλματος
Λογοθεραπευτή με αιτιολογημένη απόφαση του οικείου
Περιφερειάρχη στις ακόλουθες περιπτώσεις:
1. Στην περίπτωση έκδοσης αμετάκλητης καταδικα−
στικής απόφασης για κακούργημα, κλοπή, υπεξαίρεση,
απάτη, εκβίαση, πλαστογραφία, κιβδηλεία, παραχάρα−
ξη, για παράβαση του νόμου περί ναρκωτικών, για αν−
θρωποκτονία από πρόθεση, παιδοκτονία, για αρπαγή

Άρθρο 5
Τήρηση Μητρώου
Οι αρμόδιες υπηρεσίες των Περιφερειών της χώρας
υποχρεούνται να τηρούν από την έναρξη ισχύος του
παρόντος διατάγματος Μητρώα, στα οποία καταχω−
ρούνται οι χορηγούμενες βεβαιώσεις, αντίγραφα των
οποίων κοινοποιούνται ηλεκτρονικά στη Διεύθυνση
Επαγγελμάτων Υγείας και Πρόνοιας του Υπουργείου
Υγείας.
Άρθρο 6

Αθήνα, 23 Δεκεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΥΓΕΙΑΣ

ΜΑΥΡΟΥΔΗΣ ΒΟΡΙΔΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002793112140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

