Signature Not
Verified
Digitally signed by
THEODOROS MOUMOURIS
Date: 2014.09.10 21:06:44
EEST
Reason: Signed PDF
(embedded)
Location: Athens, Ethniko
Typografio

6437

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 190
10 Σεπτεμβρίου 2014

NOMOΣ ΥΠ’ ΑΡΙΘ. 4284
Ρύθμιση Θεμάτων Υπουργείου Εθνικής Άμυνας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο 1
Διοικητική και Πειθαρχική δικαιοδοσία Αρχηγού
Γενικού Επιτελείου Εθνικής Άμυνας (ΓΕΕΘΑ)
Η παρ. 13 του άρθρου 11 του ν. 2292/1995 (Α΄35) τρο−
ποποιείται ως εξής:
«13. Έχει διοικητική δικαιοδοσία Αρχηγού Κλάδου
για το στρατιωτικό και πολιτικό προσωπικό του Επι−
τελείου του και των Οργανικών Μονάδων του ΓΕΕΘΑ.
Έχει πειθαρχική δικαιοδοσία Αρχηγού Κλάδου για όλο
το στρατιωτικό και πολιτικό προσωπικό των Ενόπλων
Δυνάμεων, το εύρος της οποίας, για το στρατιωτικό
προσωπικό καθορίζεται από τον εκάστοτε ισχύοντα
Κανονισμό Πειθαρχίας.»
Άρθρο 2
Η παρ. 3 του άρθρου 46 του ν. 2304/1995 (ΚΔΣΕΔ, Α΄
83), όπως ισχύει, μετά την τροποποίησή της από την
παρ. 13 του άρθρου 27 του ν. 3883/2010 (Α΄ 167), αντι−
καθίσταται ως εξής:
«Σε Στρατιωτικό Δικαστή Α΄ προάγεται Στρατιωτικός
Δικαστής Β΄ που έχει τέσσερα (4) τουλάχιστον χρόνια
υπηρεσίας στο βαθμό του ή οκτώ (8) χρόνια υπηρεσίας
συνολικά ως Στρατιωτικός Δικαστής Β΄ και Γ΄.»
Άρθρο 3
1. Οι συμβάσεις αντισταθμιστικών ωφελημάτων εξυ−
πηρετούν τις ανάγκες της Εθνικής Άμυνας. Περιεχόμενό
τους είναι η υλοποίηση προγραμμάτων, επ’ ωφελεία της
Εθνικής Άμυνας, σύμφωνα με τις προτεραιότητες των
Γενικών Επιτελείων και κατόπιν έγκρισης του Υπουργού
Εθνικής Άμυνας. Οι απορρέουσες από τις συμβάσεις
αντισταθμιστικών ωφελημάτων υποχρεώσεις και εκ−
κρεμότητες διευθετούνται σύμφωνα με τους όρους του
παρόντος και την κείμενη νομοθεσία, καθ’ ο τρόπο εν−
σωματώνει το Δίκτυο της Ευρωπαϊκής Ένωσης. Κριτήρια
για την έγκριση των προτεινόμενων, στο πλαίσιο των
συμβάσεων αντισταθμιστικών ωφελημάτων προγραμ−
μάτων, είναι η διασφάλιση της εφοδιαστικής επάρκει−

ας των Ενόπλων Δυνάμεων, η ιεράρχηση των αναγκών
τους, η εξοικονόμηση πόρων σε σχέση με άλλες πηγές
προμήθειας των υλικών και υπηρεσιών που αφορούν τα
προτεινόμενα προγράμματα και η ανάδειξη του ρόλου
των Μικρών και Μεσαίων Επιχειρήσεων και της Ευρω−
παϊκής Αμυντικής Βιομηχανίας.
2. Στις συμβάσεις της παραγράφου 1 εντάσσονται και
συμβάσεις η ισχύς των οποίων έχει λήξει και για τις
οποίες έχουν επιβληθεί οι προβλεπόμενες ποινικές ρή−
τρες. Κριτήριο για να θεωρηθεί μία σύμβαση ως τέτοια,
η ισχύς της οποίας έχει λήξει είναι η αδυναμία του αντι−
συμβαλλομένου να εκπληρώσει τις υποχρεώσεις του, με
βάση αιτιολογημένη απόφαση της Γενικής Διεύθυνσης
Αμυντικών Εξοπλισμών και Επενδύσεων, ΓΔΑΕΕ, εντός
των συμβατικών χρονοδιαγραμμάτων. Το διάστημα που
μεσολαβεί μεταξύ του αιτήματος του αντισυμβαλλομέ−
νου για τροποποίηση της σύμβασης έως την απάντηση
της ΓΔΑΕΕ δεν προσμετράται στο συμβατικό χρόνο και
τον παρατείνει ανάλογα, εκτός και εάν αιτιολογημένα
οι προτεινόμενες τροποποιήσεις, χαρακτηριστούν από
τη ΓΔΑΕΕ, ως προσχηματικές και αντιβαίνουσες στο
περιεχόμενο της σύμβασης. Η παρέλευση του συμβα−
τικού χρόνου αναστέλλεται για όσο διάστημα εκκρεμεί
η πιστοποίηση της εκπλήρωσης των υποχρεώσεων του
προμηθευτή και δεν υφίσταται υπαιτιότητά του.
3. Από την έναρξη ισχύος του παρόντος δεν επιτρέ−
πεται η υποβολή νέων αιτημάτων τροποποίησης των
υφιστάμενων συμβάσεων, με την επιφύλαξη της αύξησης
της πιστωτικής υποχρέωσης του αντισυμβαλλομένου
λόγω μεταβολής της κύριας σύμβασης, λόγω ανωτέ−
ρας βίας, καθώς και για τις ανάγκες εφαρμογής των
όρων του παρόντος. Καταληκτική ημερομηνία για την
υλοποίηση και εκκαθάριση των συμβάσεων που υπά−
γονται στις ρυθμίσεις του παρόντος, με την επιφύλαξη
των ρυθμίσεών του, ορίζεται η 31.12.2016, εκτός και αν
ορίζεται διαφορετικά στις υλοποιούμενες συμβάσεις και
στις νομίμως εγκριθείσες σύμφωνα με τις ρυθμίσεις του
παρόντος τροποποιήσεις τους.
4. Οι ενδιαφερόμενοι να υπαχθούν στις ρυθμίσεις του
παρόντος, οφείλουν να το δηλώσουν στη ΓΔΑΕΕ εντός
μηνός από την έναρξη ισχύος του παρόντος ή εντός
μηνός από την κοινοποίηση σε αυτούς της απόφασης
επιβολής ποινικών ρητρών. Η ΓΔΑΕΕ οφείλει εντός μη−
νός από την υποβολή του προτεινόμενου προγράμματος
να εισηγείται για την έγκριση ή την απόρριψή του. Εντός

6438

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

διμήνου από την υποβολή των προτεινόμενων προγραμ−
μάτων από τους ενδιαφερόμενους θα αποφασίζεται εάν
υπάγονται στις ρυθμίσεις του παρόντος ή εάν το Δημό−
σιο θα προβαίνει στην είσπραξη με βάση τις διατάξεις
του Κώδικα Δημοσίων Εσόδων των οφειλόμενων, ως εκ
των ανεκπλήρωτων υποχρεώσεων, ποσών. Τα εισπρατ−
τόμενα ποσά θα διατίθενται στον προϋπολογισμό του
Υπουργείου Εθνικής Άμυνας.
5. Για τις υπαγόμενες στις διατάξεις του παρόντος
συμβάσεις, η πραγματική αξία των προϊόντων ή υπηρε−
σιών που αφορούν είναι κατ’ ελάχιστο υποτετραπλάσια
της πιστωτικής υποχρέωσης των αντισυμβαλλομένων
του Ελληνικού Δημοσίου, με δυνατότητα περαιτέρω
διάθεσής τους στις Ένοπλες Δυνάμεις. Η υπαγωγή στις
διατάξεις του παρόντος δεν απαλλάσσει τους υπαίτιους
για πράξεις ή παραλείψεις που αφορούν τη διασφάλιση
των συμφερόντων του Δημοσίου, για υλοποίηση συμβά−
σεων αντισταθμιστικών ωφελημάτων, με τη χορήγηση
έγκυρων και εν ισχύ εγγυητικών επιστολών καλής εκτέ−
λεσης των κατά περίπτωση συμβάσεων.
6. Η εκκαθάριση των συμβάσεων που υπάγονται στις
διατάξεις του παρόντος γίνεται σύμφωνα με τις κείμε−
νες διαδικασίες, στο μέτρο που δεν αντιβαίνουν στους
όρους του. Οι διατάξεις του παρόντος άρθρου είναι
ειδικές και κατισχύουν κάθε αντίθετης ρύθμισης.
7. Ρητά προβλέπεται ότι για κάθε προμήθεια κύρι−
ου αμυντικού υλικού και υπηρεσιών, καθώς και για τις
συμβάσεις του παρόντος άρθρου, στο πλαίσιο των δι−
αγωνιστικών διαδικασιών, που διεξάγουν εθνικές αρχές,
εξαιρουμένων των συμβάσεων παραχώρησης υλικού,
αρμόδια δικαστήρια είναι τα Ελληνικά και εφαρμοστέο
Δίκαιο το Ελληνικό. Δεν επιτρέπεται η συνομολόγηση
ρήτρας διαιτησίας.
Άρθρο 4
Κυρώνεται και έχει ισχύ νόμου η τροποποίηση του
τρίτου άρθρου του ν. 4160/2013 (Α΄ 142) περί Κύρωσης
Τροποποίησης Σύμβασης Δημοσίου για την προμήθεια
Πυραυλακάτων, όπως ισχύει, που προβλέπει τα εξής:
«Για το ΤΠΚ No 5 (ΡΙΤΣΟΣ) δεσμεύεται από τον Αγο−
ραστή το υπολειπόμενο, κατά την έναρξη ισχύος του
παρόντος, συμβατικό τίμημα το οποίο ανέρχεται σε δύο
εκατομμύρια διακόσιες τέσσερις χιλιάδες δεκατέσσερα
(2.204.014) ευρώ, προκειμένου να καταβληθεί απ’ ευθεί−
ας στους δικαιούχους υποκατασκευαστές των ΝΒΕΕ,
για την πραγματοποίηση των εργασιών κατασκευής,
αποπεράτωσης και ενεργοποίησης του ΤΠΚ Νο5 και
την επισκευή του συνόλου των υλικών που εμπίπτουν
στην παράγραφο 7.2 του Κεφαλαίου Β΄ της Τροποποί−
ησης 11 (ν. 4160/2013). Κάθε πρόσθετη δαπάνη πέραν
του ως άνω δεσμευόμενου ποσού και προκειμένου για
την ολοκλήρωση, ενεργοποίηση και παραλαβή του ΤΠΚ
Νο5, θα βαρύνει τον Ανάδοχο και θα καλυφθεί με κάθε
πρόσφορο μέσο, περιλαμβανομένης της κατάπτωσης
υπέρ του Αγοραστού κάθε εγγυητικής του Αναδόχου
και την παρακράτηση από τον Αγοραστή κάθε κατα−
βαλλόμενου στον Ανάδοχο ποσού.»
Άρθρο 5
Η παρ. 1 του άρθρου 77 του ν. 4146/2013 αντικαθίστα−
ται ως εξής:
«Το Διοικητικό Συμβούλιο του Μετοχικού Ταμείου
Στρατού δύναται, κατόπιν έγκρισης του Υπουργού

Εθνικής Άμυνας, να κατανέμει στους μερισματούχους
μέρισμα από τα καθαρά ετήσια έσοδα της τρέχουσας
χρήσης, τα οποία προκύπτουν μετά την αφαίρεση από
τα συνολικά έσοδα του Ταμείου όλων των υποχρεώ−
σεων αυτού, καθώς και ποσού είκοσι εκατομμυρίων
(20.000.000) ευρώ ανά έτος για τη δημιουργία ταμεια−
κού αποθέματος. Η ισχύς της παρούσας άρχεται την 1η
Ιουλίου 2012 και λήγει την 31η Δεκεμβρίου 2016.»
Άρθρο 6
Στην παρ. 4 του άρθρου 26 του ν. 4258/2014, όπως
ισχύει, προστίθεται περίοδος ως εξής:
«Το Πολεμικό Ναυτικό δύναται να συνεργασθεί με
τρίτους εργαζόμενους εκτός των ΕΝΑΕ για εκτέλεση
εξειδικευμένων εργασιών με συμβάσεις ορισμένου χρό−
νου, στο πλαίσιο του παρόντος άρθρου.»
Άρθρο 7
1. Οι παράγραφοι 3 και 4 του άρθρου 16 του ν.δ. 398/
1974 (Α΄ 116) αντικαθίστανται, από τη δημοσίευση του
παρόντος, ως εξής:
«3. Οι παραιτούμενοι, οι τιθέμενοι σε απόταξη και οι
οριστικά εξερχόμενοι του στρατεύματος μέτοχοι συνε−
πεία καταδίκης, με ή χωρίς έκπτωση από το βαθμό τους,
δικαιούνται εφάπαξ βοηθήματος, εφόσον προσκομίσουν
πράξη κανονισμού σύνταξης από το Δημόσιο ή άλλο
συνταξιοδοτικό φορέα κύριας ασφάλισης.
4. Οι μέτοχοι που δε θα προσκομίζουν πράξη κανονι−
σμού σύνταξης, εφόσον:
α. Δεν έχουν λάβει προκαταβολή έναντι του εφάπαξ
βοηθήματος έχουν το δικαίωμα να αιτηθούν είτε:
1. Την ανάληψη των πράγματι καταβληθεισών εισφο−
ρών τους άτοκα, χωρίς καμία άλλη μελλοντική αξίωση
έναντι των Ειδικών Λογαριασμών Αλληλοβοήθειας.
2. Την αναστολή της χορήγησης του εφάπαξ βοηθήμα−
τος μέχρι την έκδοση της πράξης κανονισμού σύνταξης
από το Δημόσιο ή άλλο συνταξιοδοτικό φορέα κύριας
ασφάλισης.
β. Έχουν λάβει προκαταβολή έναντι του εφάπαξ βοηθή−
ματος υποχρεούνται στην έντοκη επιστροφή αυτής, εντός
εξαμήνου από τη λήξη της μετοχικής τους σχέσης, διαφο−
ρετικά η εν λόγω προκαταβολή τυγχάνει έντοκη από τη
λήψη της μέχρι την καταβολή του εφάπαξ βοηθήματος, με
την προσκόμιση της πράξης κανονισμού σύνταξης από το
Δημόσιο ή άλλο συνταξιοδοτικό φορέα κύριας ασφάλισης.»
2. Αντικαθίσταται η παρ. 3 του άρθρου 11 του ν. 2936/
2001 (Α΄ 166), ως εξής:
«3α. Το δικαίωμα λήψης εφάπαξ βοηθήματος από τους
Ειδικούς Λογαριασμούς Αλληλοβοήθειας Στρατού, Ναυ−
τικού και Αεροπορίας θεμελιώνεται με τη συμπλήρωση
δεκαετούς τουλάχιστον μετοχικής σχέσης και ειδικά
για τους παραιτούμενους, τους τιθέμενους σε απόταξη
και οριστικά εξερχόμενους του στρατεύματος συνεπεία
καταδίκης, με ή χωρίς έκπτωση από το βαθμό τους,
απαιτείται πρόσθετα η προσκόμιση πράξης κανονισμού
σύνταξης από το Δημόσιο ή άλλο συνταξιοδοτικό φορέα
κύριας ασφάλισης. Οι μέτοχοι που δεν θα προσκομίζουν
πράξη κανονισμού σύνταξης, εφόσον:
1. Δεν έχουν λάβει προκαταβολή έναντι του εφάπαξ
βοηθήματος, έχουν το δικαίωμα να αιτηθούν είτε:
α. Την ανάληψη των πράγματι καταβληθεισών εισφο−
ρών τους άτοκα, χωρίς καμία άλλη μελλοντική αξίωση
έναντι των Ειδικών Λογαριασμών Αλληλοβοήθειας.

6439

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
β. Την αναστολή της χορήγησης του εφάπαξ βοηθήμα−
τος, μέχρι την έκδοση της πράξης κανονισμού σύνταξης
από το Δημόσιο ή άλλο συνταξιοδοτικό φορέα κύριας
ασφάλισης.
2. Έχουν λάβει προκαταβολή έναντι του εφάπαξ βοηθή−
ματος υποχρεούνται στην έντοκη επιστροφή αυτής, εντός
εξαμήνου από τη λήξη της μετοχικής τους σχέσης, διαφο−
ρετικά η εν λόγω προκαταβολή τυγχάνει έντοκη από τη
λήψη της μέχρι την καταβολή του εφάπαξ βοηθήματος, με
την προσκόμιση της πράξης κανονισμού σύνταξης από το
Δημόσιο ή άλλο συνταξιοδοτικό φορέα κύριας ασφάλισης.
β. Για τους μετόχους που έχουν αποβιώσει, φονευθεί
ή εξαφανιστεί σε πόλεμο ή σε διατεταγμένη υπηρεσία
σε περίοδο ειρήνης, καθώς και στους εξερχόμενους από
το στράτευμα λόγω σωματικής ανικανότητας ή θανάτου
σε μη διατεταγμένη υπηρεσία ισχύουν οι διατάξεις του
άρθρου 17 του ν.δ. 398/1974 (Α΄ 116).»
Άρθρο 8
Το εδάφιο β΄ της παρ. 7 του άρθρου 20 του ν. 4058/2012
(Α΄ 63) τροποποιείται από τότε που ίσχυσε, ως εξής:
«Το συνολικό ποσό της οφειλής του ΜΤΣ προς το
Ελληνικό Δημόσιο από την ανωτέρω αιτία κατά την 31η
Δεκεμβρίου 2014 θα εξοφληθεί τμηματικά εντός 20 ετών,
αρχής γενομένης από το έτος 2015 με παρακράτηση των
ετήσιων ποσών από τις μηνιαίες υπέρ ΜΤΣ εισφορές επί
της μισθοδοσίας των εν ενεργεία υπαλλήλων ως εξής:
Κατά τα έτη 2015 έως 2019 ποσό πέντε εκατομμύρια
ευρώ ετησίως.
Κατά τα έτη 2020 έως 2024 ποσό επτά εκατομμύρια
ευρώ ετησίως.

Κατά τα έτη 2025 έως 2029 ποσό εννιά εκατομμύρια
ευρώ ετησίως.
Κατά τα έτη 2030 έως 2034 το 1/5 του εναπομείναντος
ποσού ετησίως.»
Άρθρο 9
Ο παρών νόμος ισχύει από τη δημοσίευσή του στην
Εφημερίδα της Κυβερνήσεως.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 10 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΟΙΚΟΝΟΜΙΚΩΝ

ΕΘΝΙΚΗΣ ΑΜΥΝΑΣ

ΓΚΙΚΑΣ ΧΑΡΔΟΥΒΕΛΗΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ

ΔΗΜΟΣΙΑΣ ΤΑΞΗΣ ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΒΑΣΙΛΕΙΟΣ ΚΙΚΙΛΙΑΣ

Θεωρήθηκε και τέθηκε
η Μεγάλη Σφραγίδα του Κράτους.
Αθήνα, 10 Σεπτεμβρίου 2014
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ

ΧΑΡΑΛΑΜΠΟΣ ΑΘΑΝΑΣΙΟΥ

6440

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001901009140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

