Signature Not
Verified
Digitally signed by
THEODOROS MOUMOURIS
Date: 2014.12.24 21:25:27
EET
Reason: Signed PDF
(embedded)
Location: Athens, Ethniko
Typografio

8139

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 268
24 Δεκεμβρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 171
Προσαρμογή της ελληνικής νομοθεσίας στις Οδηγίες
2009/13/ΕΚ (L 124) και 2013/54/ΕΕ (L 329).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. των άρθρων 3 και 4 του ν. 1338/1983 «Εφαρμογή του
κοινοτικού δικαίου» (Α΄ 34), όπως ισχύει.
β. του άρθρου 90 του «Κώδικα νομοθεσίας για την
Κυβέρνηση και τα Κυβερνητικά Όργανα» που κωδικο−
ποιήθηκε με το άρθρο πρώτο του π.δ. 63/2005 (Α΄ 98).
γ. του ν. 4150/2013 «Ανασυγκρότηση του Υπουργείου
Ναυτιλίας και Αιγαίου και άλλες διατάξεις» (Α΄ 102).
δ. του άρθρου 3 του ν. 3141/1955 «Περί συστάσεως παρά
τω Υ.Ε.Ν. Συμβουλίου Εμπορικού Ναυτικού (Σ.Ε.Ν.)" (Α΄
43) και το γεγονός ότι το σχέδιο π.δ. απεστάλη προς
γνωμοδότηση στο Συμβούλιο Εμπορικού Ναυτικού (Σ.Ε.Ν.).
ε. του άρθρου 1 του π.δ. 85/2012 «Ίδρυση και μετονομα−
σία Υπουργείων, μεταφορά και κατάργηση υπηρεσιών»
(Α΄ 141), όπως αυτό αντικαταστάθηκε από το άρθρο 1 του
π.δ. 118/2013 (Α΄ 152) και του άρθρου 5 του π.δ. 85/2012,
όπως αυτό αντικαταστάθηκε από το άρθρο 1 του π.δ.
94/2012 (Α΄ 149) και τροποποιήθηκε με το άρθρο 3 του
π.δ. 98/2012 (Α΄ 160).
στ. του π.δ. 119/2013 «Διορισμός Αντιπροέδρου της
Κυβέρνησης, Υπουργών, Αναπληρωτών Υπουργών και
Υφυπουργών» (Α΄ 153).
ζ. του π.δ. 158/2014 «Διορισμός Υπουργών» (Α΄ 240).
η. του Κώδικα Δημοσίου Ναυτικού Δικαίου, όπως κυ−
ρώθηκε με το ν.δ. 187/1973 (Α΄ 261).
2. Το γεγονός ότι από τις διατάξεις του παρόντος
δεν προκαλείται δαπάνη σε βάρος του κρατικού προ−
ϋπολογισμού.
3. Την υπ’ αριθμ. 266/2014 γνωμοδότηση του Συμβου−
λίου της Επικρατείας, μετά από πρόταση του Υπουργού
Ανάπτυξης και Ανταγωνιστικότητας και του Υπουργού
Ναυτιλίας και Αιγαίου, αποφασίζουμε:
Άρθρο 1
Σκοπός
Σκοπός του παρόντος προεδρικού διατάγματος είναι
η εναρμόνιση της εθνικής νομοθεσίας με την: α) Οδηγία

2009/13/ΕΚ του Συμβουλίου της 16ης Φεβρουαρίου 2009
για την εφαρμογή της συμφωνίας που συνήψαν η Ένωση
Εφοπλιστών της Ευρωπαϊκής Κοινότητας (ECSA) και η
Ευρωπαϊκή Ομοσπονδία των Ενώσεων Εργαζομένων
στις Μεταφορές (ETF) σχετικά με τη σύμβαση ναυτικής
εργασίας του 2006 και για τροποποίηση της οδηγίας
1999/63/ΕΚ (Ε.Ε.L 124/30 της 20.5.2009) (εφεξής Οδηγία
2009/13/ΕΚ) και β) Οδηγία 2013/54/ΕΕ του Ευρωπαϊκού
Κοινοβουλίου και του Συμβουλίου της 20ης Νοεμβρίου
2013 σχετικά με ορισμένες υποχρεώσεις του κράτους
σημαίας για τη συμμόρφωση με τις απαιτήσεις και την
εφαρμογή της Σύμβασης Ναυτικής Εργασίας, 2006 (Ε.Ε.L
329/1 της 10.12.2013) (εφεξής Οδηγία 2013/54/ΕΚ).
ΚΕΦΑΛΑΙΟ Α΄
Ενσωμάτωση Οδηγίας 2009/13/ΕΚ
Άρθρο 2
Εφαρμογή της συμφωνίας σχετικά με τη Σύμβαση
Ναυτικής Εργασίας, 2006
(Άρθρο 1, 3, 4, 5, 6 και Παράρτημα
της Οδηγίας 2009/13/ΕΚ)
Για τη ρύθμιση θεμάτων της συμφωνίας για τη σύμ−
βαση ναυτικής εργασίας του 2006, που σύνηψαν στις
19 Μαΐου 2008 οι οργανώσεις εργοδοτών και εργαζο−
μένων στον τομέα των θαλάσσιων μεταφορών [Ένωση
Εφοπλιστών της Ευρωπαϊκής Κοινότητας (ECSA) και
Ευρωπαϊκή Ομοσπονδία των Ενώσεων Εργαζομένων
στις Μεταφορές (ETF)] (εφεξής Συμφωνία) εφαρμόζονται
οι αντίστοιχοι Κανονισμοί και Πρότυπα του ν. 4078/ 2012
«Κύρωση της Σύµβασης Ναυτικής Εργασίας, 2006 της
Διεθνούς Οργάνωσης Εργασίας» (Α΄ 179), το πέμπτο
άρθρο του νόμου αυτού και οι αντίστοιχες διατάξεις του
Κανονισμού για την εφαρμογή απαιτήσεων της Σύμβα−
σης Ναυτικής Εργασίας, 2006 της Διεθνούς Οργάνωσης
Εργασίας (εφεξής Κανονισμός) που εγκρίθηκε με την
υπ’ αριθμ. 3522.2/08/2013/28−03−2013 κοινή απόφαση των
Υπουργών Υγείας και Ναυτιλίας και Αιγαίου (Β΄ 1671),
όπως ισχύει κάθε φορά, ιδίως τα άρθρα 1, 2, 3, 4, 6, 8, 9,
10, 11, 12, 13, 14, 23, 24, 26, 27, 28, 29, 30, 33 και τα Παραρ−
τήματα Α΄, Β΄, Γ΄, Δ΄ και Ε΄ του Κανονισμού αυτού, καθώς
και τα άρθρα 62, 63, 66 και 75 του Κώδικα Ιδιωτικού Ναυ−
τικού Δικαίου, που κυρώθηκε με το ν. 3816/1958 (Α΄ 32).

8140

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Άρθρο 3
Τροποποίηση – Συμπλήρωση π.δ. 152/2003
(Άρθρο 2 της Οδηγίας 2009/13/ΕΚ, Παράρτημα της
Οδηγίας 1999/63/ΕΚ και Παράρτημα Α της Συμφωνίας)
1. Η παράγραφος 1 του άρθρου 1 του π.δ. 152/2003
«Περί οργάνωσης του χρόνου εργασίας των ναυτι−
κών, σε συμμόρφωση προς τις Οδηγίες 1999/63/ΕΚ και
1999/95/ΕΚ» (Α΄ 124) αντικαθίσταται ως εξής:
«1. Με το Μέρος Ι του παρόντος προεδρικού διατάγμα−
τος σκοπείται η προσαρμογή της εσωτερικής νομοθεσί−
ας προς την Οδηγία 1999/63/ΕΚ του Συμβουλίου σχετικά
με τη συμφωνία για την οργάνωση του χρόνου εργασίας
των ναυτικών, που σύναψαν η Ένωση Εφοπλιστών της
Ευρωπαϊκής Κοινότητας (ECSA) και η Ομοσπονδία των
Ενώσεων Εργαζομένων στις μεταφορές στην Ευρωπαϊκή
Ένωση (FST) (Ε.Ε.L 167/33 της 2.7.1999), όπως τροπο−
ποιήθηκε από την Οδηγία 2009/13/ΕΚ του Συμβουλίου
της 16ης Φεβρουαρίου 2009 (Ε.Ε.L 124/30 της 20.5.2009)
(εφεξής συμφωνία).».
2. Το Μέρος Ι του π.δ. 152/2003 αντικαθίσταται ως εξής:
«ΜΕΡΟΣ Ι
ΟΡΓΑΝΩΣΗ ΤΟΥ ΧΡΟΝΟΥ ΕΡΓΑΣΙΑΣ ΤΩΝ ΝΑΥΤΙΚΩΝ
Άρθρο 2
1. Για τη ρύθμιση των απαιτήσεων της συμφωνίας
εφαρμόζονται οι αντίστοιχοι Κανονισμοί και Πρότυπα
του ν. 4078/ 2012 «Κύρωση της Σύμβασης Ναυτικής Εργα−
σίας, 2006 της Διεθνούς Οργάνωσης Εργασίας» (Α΄179)
καθώς και οι αντίστοιχες διατάξεις του Κανονισμού
για την εφαρμογή απαιτήσεων της Σύμβασης Ναυτικής
Εργασίας, 2006 της Διεθνούς Οργάνωσης Εργασίας, που
εγκρίθηκε με την υπ’ αριθμ. 3522.2/08/2013/28−03−2013
κοινή απόφαση των Υπουργών Υγείας και Ναυτιλίας
(Β΄ 1671), όπως ισχύει κάθε φορά και ιδίως το άρθρο 1
παράγραφος 1 υποπαράγραφοι α΄, β΄, δ΄, ε΄ έως ιε΄ και
παράγραφος 2, τα άρθρα 2, 3, 8, 9, 11, 29 και τα Παραρ−
τήματα Α΄, Γ΄ και Δ΄ του Κανονισμού αυτού.
2. Η συμφωνία εφαρμόζεται στους ναυτικούς που ερ−
γάζονται σε κάθε είδους θαλασσοπλοούν πλοίο, είτε
ανήκει στο δημόσιο είτε σε ιδιώτες, το οποίο φέρει την
ελληνική σημαία και ασκεί τακτικά εμπορικές θαλάσσιες
δραστηριότητες. Σε περίπτωση αμφιβολίας σχετικά ως
προς το κατά πόσον ένα πλοίο θεωρείται θαλασσο−
πλοούν ή ότι ασκεί θαλάσσιες εμπορικές δραστηρι−
ότητες για τους σκοπούς του παρόντος Μέρους, το
θέμα ρυθμίζεται από τη ΔΝΕΡ σε συνεργασία με λοιπές
Υπηρεσίες του ΥΝΑ, ύστερα από διαβούλευση με τις
ενδιαφερόμενες οργανώσεις πλοιοκτητών και ναυτικών.
3. Ο πλοιοκτήτης παρέχει στον πλοίαρχο τους απα−
ραίτητους πόρους για τη συμμόρφωση προς τις υπο−
χρεώσεις του παρόντος Μέρους, συμπεριλαμβανομένων
εκείνων που έχουν σχέση με την κατάλληλη στελέχωση
του πλοίου. Ο πλοίαρχος λαμβάνει όλα τα απαραίτητα
μέτρα για να εξασφαλίζει την εφαρμογή των απαιτή−
σεων σχετικά με τις ώρες εργασίας ή ανάπαυσης των
ναυτικών που απορρέουν από το παρόν Μέρος.».
3. Το άρθρο 18 του π.δ. 152/2003, όπως αναριθμείται
σε άρθρο 3, με το παρόν π.δ., αντικαθίσταται ως εξής:
«Άρθρο 3
Σκοπός του Μέρους ΙΙ είναι η δημιουργία μηχανισμού
για την εξακρίβωση και την επιβολή της συμμόρφωσης

των πλοίων που καταπλέουν σε Ελληνικούς λιμένες
προς τις διατάξεις του Μέρους Ι και, εφόσον πρόκειται
για πλοίο υπό ξένη σημαία προς τις απαιτήσεις του Μέ−
ρους Ι που αφορούν στις ώρες εργασίας και ανάπαυσης,
προκειμένου να βελτιωθούν η ασφάλεια στη θάλασσα,
οι συνθήκες εργασίας και η υγεία και η ασφάλεια των
ναυτικών επί των πλοίων.».
ΚΕΦΑΛΑΙΟ Β΄
Ενσωμάτωση Οδηγίας 2013/54/ΕΕ
Άρθρο 4
Ορισμοί
(Άρθρο 2 της Οδηγίας 2013/54/ΕΕ)
1. Για τους σκοπούς του παρόντος Κεφαλαίου ισχύ−
ει ο ακόλουθος ορισμός επιπροσθέτως των σχετικών
ορισμών που περιέχονται στο Παράρτημα της Οδηγί−
ας 2009/13/ΕΚ (ν. 4078/2012, κοινή υπουργική απόφαση
3522.2/08/2013/28−03−2013): «σχετικά μέρη της Σύμβασης
Ναυτικής Εργασίας, 2006» (εφεξής Σύμβαση) νοούνται τα
μέρη της Σύμβασης το περιεχόμενο των οποίων θεωρεί−
ται ότι αντιστοιχεί στις διατάξεις των άρθρων του Κανο−
νισμού που αναφέρονται στο άρθρο 2 του Κεφαλαίου Α΄.
2. Οι διατάξεις του παρόντος Κεφαλαίου δεν θίγουν
τις διατάξεις του Κεφαλαίου Α΄ και του π.δ. 102/ 2011
«Τήρηση των υποχρεώσεων του κράτους σημαίας σύμ−
φωνα με την οδηγία 2009/21/ΕΚ του Ευρωπαϊκού Κοι−
νοβουλίου και του Συμβουλίου της 23ης Απριλίου 2009
(L.131/28.5.2009)» (Α΄ 236).
Άρθρο 5
Παρακολούθηση συμμόρφωσης
(Άρθρο 3 της Οδηγίας 2013/54/ΕΕ)
1. Οι Υπηρεσίες του Υπουργείου Ναυτιλίας και Αιγαί−
ου (εφεξής ΥΝΑ) στο πλαίσιο των αρμοδιοτήτων τους
μεριμνούν για τη διαμόρφωση αποτελεσματικών και
κατάλληλων μηχανισμών εφαρμογής και παρακολού−
θησης, συμπεριλαμβανομένων των επιθεωρήσεων στα
διαστήματα που προβλέπονται στη Σύμβαση, όπως
ειδικότερα εφαρμόζονται σύμφωνα με τα οριζόμενα
στους υπ’ αριθμ. 1 και 2 Κανονισμούς για την Εφαρμογή
Απαιτήσεων της Σύμβασης Ναυτικής Εργασίας, 2006 –
Υποχρεώσεις Κράτους Σημαίας και Λιμένα, που εγκρίθη−
καν με το άρθρο πρώτο της υπ’ αριθμ. 4113.305/01/2013/
17−06−2013 κοινή υπουργική απόφαση (Β΄ 1553), όπως
ισχύουν κάθε φορά, προκειμένου να διασφαλιστεί ότι
οι συνθήκες διαβίωσης και εργασίας των ναυτικών επί
πλοίων που φέρουν την ελληνική σημαία πληρούν και
εξακολουθούν να πληρούν τις απαιτήσεις των σχετικών
μερών της Σύμβασης.
2. Σε ό,τι αφορά στα πλοία ολικής χωρητικότητας
κάτω των 200, τα οποία δεν εκτελούν διεθνείς πλόες, το
σύστημα ελέγχων εφαρμογής και επιθεωρήσεων μπο−
ρεί, σε διαβούλευση με τις ενδιαφερόμενες οργανώσεις
πλοιοκτητών και ναυτικών, να προσαρμόζεται ώστε να
λαμβάνονται υπόψη οι ιδιαίτερες συνθήκες που σχετί−
ζονται με τα πλοία αυτά.
3. Όπου κρίνεται κατάλληλο δύναται να εξουσιοδο−
τούνται Οργανισμοί, οι οποίοι αναγνωρίζονται ότι δια−
θέτουν επαρκείς ικανότητες, την αρμοδιότητα και την
ανεξαρτησία για τη διεξαγωγή επιθεωρήσεων κατά τα
οριζόμενα στον υπ’ αριθμ. 3 Κανονισμό, που εγκρίθηκε με
το άρθρο πρώτο της υπ’ αριθμ. 4113.305/01/2013/17−06−2013

8141

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
κοινή υπουργική απόφαση, όπως ισχύει κάθε φορά. Η πα−
ρούσα διάταξη εφαρμόζεται με την επιφύλαξη της οδη−
γίας 2009/15/ΕΚ του Ευρωπαϊκού Κοινοβουλίου και του
Συμβουλίου της 23ης Απριλίου 2009 σχετικά με κοινούς
κανόνες και πρότυπα για τους οργανισμούς επιθεώρησης
και ελέγχου πλοίων και για τις συναφείς δραστηριότητες
των ναυτικών αρχών (π.δ. 103/2011, Α΄ 236).
4. Η Διεύθυνση Ελέγχου Διαχείρισης της Ασφάλειας
Πλοίων και Λιμενικών Εγκαταστάσεων σε συνεργασία
με τις συναρμόδιες Υπηρεσίες του ΥΝΑ μεριμνά για τη
θέσπιση σαφών στόχων και προτύπων για τη διαχείρι−
ση των οικείων συστημάτων επιθεώρησης, καθώς και
κατάλληλων συνολικών διαδικασιών για την αξιολόγησή
τους όσον αφορά τον βαθμό επίτευξης των εν λόγω
στόχων και προτύπων.
5. Οι ναυτικοί επί πλοίων που φέρουν την ελληνική
σημαία έχουν πρόσβαση σε αντίγραφο της Συμφωνίας,
η οποία μπορεί να παρέχεται με ηλεκτρονικά μέσα,
χωρίς να θίγονται οι διατάξεις της παραγράφου 5 του
άρθρου 31 του Κανονισμού.
Άρθρο 6
Προσωπικό αρμόδιο για την παρακολούθηση
της συμμόρφωσης
(Άρθρο 4 της Οδηγίας 2013/54/ΕΕ)
1. Το προσωπικό, συμπεριλαμβανομένου του προσωπι−
κού των αναγνωρισμένων οργανισμών κατά την έννοια
της Σύμβασης, το οποίο είναι εξουσιοδοτημένο να διε−
νεργεί επιθεωρήσεις σύμφωνα με την παράγραφο 3 του
άρθρου 5 και είναι αρμόδιο για τον έλεγχο της ορθής
εφαρμογής των σχετικών μερών της Σύμβασης, διαθέτει
την εκπαίδευση, τα προσόντα, τα καθήκοντα, τις αρμο−
διότητες, την πλήρη νομική εξουσία, το καθεστώς και
την ανεξαρτησία σύμφωνα με τα οριζόμενα στους υπ’
αριθμ. 1, 2 και 3 Κανονισμούς (αριθ. 4113.305/01/2013/17−
06−2013 κοινή υπουργική απόφαση) αντίστοιχα, όπως
ισχύουν κάθε φορά. Σύμφωνα με τη Σύμβαση και τον
Κανονισμό 1, οι επιθεωρητές έχουν την εξουσία να προ−
βαίνουν στις απαιτούμενες ενέργειες ώστε να απαγο−
ρεύουν σε πλοίο να αναχωρήσει από τον λιμένα έως
ότου πραγματοποιηθούν οι απαιτούμενες ενέργειες.
2. Κάθε εξουσιοδότηση που χορηγείται σε σχέση με
επιθεωρήσεις επιτρέπει κατ’ ελάχιστον στον αναγνω−
ρισμένο οργανισμό να ζητήσει την αποκατάσταση των
ελλείψεων που εντοπίζει στις συνθήκες διαβίωσης και
εργασίας των ναυτικών και να διεξάγει σχετικές επιθε−
ωρήσεις κατόπιν αιτήσεως κράτους λιμένα.
3. Για τη ρύθμιση θεμάτων που αφορούν στο σύστημα
διασφάλισης της επάρκειας του έργου που επιτελούν οι
αναγνωρισμένοι οργανισμοί, καθώς και στις διαδικασίες
επικοινωνίας και εποπτείας αυτών εφαρμογή έχουν οι
διατάξεις του υπ’ αριθμ. 3 Κανονισμού.
4. Η Διεύθυνση Ναυτικής Εργασίας, σε συνεργασία με
συναρμόδιες Διευθύνσεις του ΥΝΑ, μεριμνά για την πα−
ροχή στη Διεθνή Οργάνωση Εργασίας πρόσφατης κατά−
στασης με όλους τους αναγνωρισμένους οργανισμούς
που έχουν εξουσιοδοτηθεί να ενεργούν εξ ονόματος
της Ελληνικής Δημοκρατίας και διατηρεί την κατάσταση
αυτή επικαιροποιημένη. Η κατάσταση προσδιορίζει τις

υπηρεσίες που οι αναγνωρισμένοι οργανισμοί έχουν
εξουσιοδοτηθεί να παρέχουν.
Άρθρο 7
Διαδικασίες υποβολής παραπόνων επί πλοίου
(Άρθρο 5 της Οδηγίας 2013/54/ΕΕ)
1. Για τη ρύθμιση θεμάτων που αφορούν στις διαδικα−
σίες υποβολής παραπόνων επί πλοίου, τη διευθέτηση
αυτών και διορθωτικά μέτρα, εφαρμογή έχουν οι δια−
τάξεις του άρθρου 33 του Κανονισμού.
2. Εάν οι Υπηρεσίες του ΥΝΑ γίνουν αποδέκτες πα−
ραπόνου που δεν θεωρούν προδήλως αβάσιμο ή έχουν
αποδείξεις ότι πλοίο που φέρει την ελληνική σημαία δεν
συμμορφώνεται με τις απαιτήσεις των σχετικών μερών
της Σύμβασης ή ότι υπάρχουν σοβαρές ελλείψεις όσον
αφορά στα μέτρα εφαρμογής, προβαίνουν κατά λόγο
αρμοδιότητας στις απαιτούμενες ενέργειες προκειμένου
να διερευνηθεί το θέμα και εξασφαλίζουν ότι λαμβάνο−
νται μέτρα για την αποκατάσταση των ελλείψεων που
ενδεχομένως διαπιστώθηκαν.
3. Το προσωπικό που διαχειρίζεται ή λαμβάνει γνώ−
ση των παραπόνων αντιμετωπίζει ως εμπιστευτική την
πηγή των παραπόνων ή της καταγγελίας για εικαζόμενο
κίνδυνο ή έλλειψη σχετικά με τις συνθήκες διαβίωσης
και εργασίας των ναυτικών ή παράβαση των νόμων και
των κανονισμών και δεν γνωστοποιεί στον πλοιοκτήτη,
τον εκπρόσωπό του ή τον διαχειριστή του πλοίου ότι
διεξήχθη επιθεώρηση ως συνέπεια σχετικού παραπόνου
ή καταγγελίας.
ΚΕΦΑΛΑΙΟ Γ΄
Άρθρο 8
Καταργούμενες Διατάξεις
1. Τα άρθρα 3 έως 17 και 27 του π.δ. 152/2003 καταρ−
γούνται.
2. Τα άρθρα 18 έως 26 και 28 έως 30 του π.δ. 152/ 2003
αναριθμούνται και λαμβάνουν αύξοντες αριθμούς από
3 έως 11 και από 12 έως 14 αντίστοιχα.
Άρθρο 9
Έναρξη ισχύος
Η ισχύς των διατάξεων των Κεφαλαίων Α΄ και Γ΄ του
παρόντος διατάγματος αρχίζει από την 20η Αυγούστου
2014. Η ισχύς των διατάξεων του Κεφαλαίου Β΄ του
παρόντος διατάγματος αρχίζει από τη δημοσίευσή του
στην Εφημερίδα της Κυβερνήσεως.
Στους Υπουργούς Ανάπτυξης και Ανταγωνιστικότητας
και Ναυτιλίας και Αιγαίου αναθέτουμε τη δημοσίευση
και την εκτέλεση του παρόντος διατάγματος.
Αθήνα, 19 Δεκεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΤΥΞΗΣ
ΚΑΙ ΑΝΤΑΓΩΝΙΣΤΙΚΟΤΗΤΑΣ

ΝΑΥΤΙΛΙΑΣ
ΚΑΙ ΑΙΓΑΙΟΥ

ΚΩΝΣΤΑΝΤΙΝΟΣ ΣΚΡΕΚΑΣ ΜΙΛΤΙΑΔΗΣ ΒΑΡΒΙΤΣΙΩΤΗΣ

8142

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002682412140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

