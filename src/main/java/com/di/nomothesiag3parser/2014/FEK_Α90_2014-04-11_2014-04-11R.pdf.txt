Signature Not
Verified
Digitally signed by
THEODOROS MOUMOURIS
Date: 2014.04.11 21:27:02
EEST
Reason: Signed PDF
(embedded)
Location: Athens, Ethniko
Typografio

1515

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 90

ΤΕΥΧΟΣ ΠΡΩΤΟ

11 Απριλίου 2014

ΠΡΑΞΕΙΣ ΥΠΟΥΡΓΙΚΟΥ ΣΥΜΒΟΥΛΙΟΥ
Πράξη 11 της 11−4−2014
Ρύθμιση θεμάτων κατ’ εφαρμογή της παραγράφου 11
του άρθρου 6α του ν. 3864/2010 (Α΄ 119), όπως προ−
στέθηκε με την υποπαράγραφο Α3 της παραγρά−
φου Α του άρθρου δεύτερου του ν. 4254/2014 (Α΄ 85).
ΤΟ ΥΠΟΥΡΓΙΚΟ ΣΥΜΒΟΥΛΙΟ
Έχοντας υπόψη:
1) Τις διατάξεις του άρθρου 82 παρ. 2 του Συντάγ−
ματος.
2) Τις διατάξεις των παραγράφων 6, 11 και 12 του
άρθρου 6α του ν. 3864/2010 «Περί ιδρύσεως Ταμείου
Χρηματοπιστωτικής Σταθερότητας» (Α΄ 119), όπως το
άρθρο αυτό προστέθηκε με την υπoπαράγραφο Α3 της
παραγράφου Α του άρθρου δευτέρου του ν. 4254/2014
(Α΄ 85),
3) Τις διατάξεις τoυ άρθρου 90 του Κώδικα Νομοθε−
σίας για την Κυβέρνηση και τα Κυβερνητικά Όργανα
(π.δ. 63/2005, Α΄ 98).
4) Την ανάγκη ρύθμισης:
α) της διαδικασίας ορισμού των ανεξάρτητων ελε−
γκτών της παρ. 11 του άρθρου 6α του ν. 3864/2010,
β) του περιεχομένου των ανεξάρτητων αποτιμήσεων
και της εισήγησης της Τράπεζας της Ελλάδος που ανα−
φέρονται στην παρ. 11 του άρθρου 6α του ν. 3864/2010,
γ) των μεθόδων αποτίμησης των τίτλων κεφαλαίου
υβριδικού κεφαλαίου και μειωμένης εξασφάλισης που
μειώνονται ή μετατρέπονται κατά το άρθρο 6α του
ν. 3864/2010 και
δ) των λεπτομερειών για την τυχόν αποζημίωση των
κατόχων των τίτλων που αναφέρονται στο άρθρο 6α
του ν. 3864/2010.
5) Το γεγονός, ότι σύμφωνα με την παρ. 6 του άρθρου
6α του ν. 3864/2010, τα μέτρα των παραγράφων 1 έως
4 του άρθρου 6α συνιστούν μέτρα εξυγίανσης κατά
τον ορισμό του άρθρου 2 της Οδηγίας 2001/24/ΕΚ του
Ευρωπαϊκού Κοινοβουλίου και του Συμβουλίου της 4ης
Απριλίου 2001 για την εξυγίανση και την εκκαθάριση
των πιστωτικών ιδρυμάτων, που εισήχθη στην ελληνική
νομοθεσία µε το ν. 3458/2006 (Α΄ 94).
6) Την από 15.3.2012 Σύμβαση Δανειακής Διευκόλυνσης
μεταξύ του Ευρωπαϊκού Ταμείου Χρηματοπιστωτικής

Σταθερότητας, της Ελληνικής Δημοκρατίας, του Ταμεί−
ου Χρηματοπιστωτικής Σταθερότητας και της Τράπε−
ζας της Ελλάδος, σχέδιο της οποίας εγκρίθηκε με το
ν. 4060/2012 «Κύρωση της Πράξης Νομοθετικού Περιε−
χομένου, Έγκριση Σχεδίου Κύριας Σύμβασης Χρηματο−
δοτικής Διευκόλυνσης μεταξύ του Ευρωπαϊκού Ταμείου
Χρηματοπιστωτικής Σταθερότητας (ΕΤΧΣ), της Ελληνι−
κής Δημοκρατίας, του Ελληνικού Ταμείου Χρηματοπι−
στωτικής Σταθερότητας (ΤΧΣ) και της Τράπεζας της
Ελλάδος και παροχή εξουσιοδοτήσεων για την υπο−
γραφή της Κύριας Σύμβασης» (Α΄ 65).
7) Το γεγονός ότι, προκειμένου το οικονομικό βάρος
της διάσωσης ενός πιστωτικού ιδρύματος, που κρί−
νεται βιώσιμο από την Τράπεζα της Ελλάδος να μην
αναλαμβάνεται μόνο και κατ’ αρχήν από τους φορο−
λογούμενους, ότι προτού χορηγηθεί σε μια τράπεζα
οποιαδήποτε μορφή κρατικής ενίσχυσης, είτε πρόκειται
για ανακεφαλαιοποίηση είτε για μέτρο ενίσχυσης απο−
μειωμένων περιουσιακών στοιχείων, θα πρέπει να έχει
εξαντληθεί κάθε δυνατό μέτρο ενίσχυσης των ιδίων
κεφαλαίων της από την ίδια την τράπεζα.
8) Το γεγονός ότι από την Πράξη αυτή προκαλεί−
ται δαπάνη σε βάρος του κρατικού προϋπολογισμού
ύψους επτακοσίων χιλιάδων (700.000) ευρώ περίπου, η
οποία θα καλυφθεί από τις πιστώσεις του Υπουργείου
Οικονομικών και συγκεκριμένα από τον ΚΑΕ 0873 του
Ε.Φ. 23−110.
9) Την από 10−4−2014 εισήγηση του Υπουργού Οικο−
νομικών.
Άρθρο 1
Οι όροι υπό τους οποίους γίνεται η μείωση της ονο−
μαστικής αξίας των μετοχών και η μείωση της ονομα−
στικής αξίας ή μετατροπή των προνομιούχων μετοχών
και άλλων υποχρεώσεων μειωμένης εξασφάλισης σε
κοινές μετοχές ή άλλους τίτλους κεφαλαίου κατηγορίας
1, που προβλέπονται στη διάταξη του άρθρου 6α του
ν. 3864/2010 είναι οι ακόλουθοι:
1) Εάν:
(α) αφού ληφθούν υπόψη τα μέτρα που περιλαμ−
βάνονται στο προβλεπόμενο στο άρθρο 6 παρ. 1 του
ν. 3864/2010 σχέδιο αναδιάρθρωσης του πιστωτικού
ιδρύματος, με εξαίρεση αυτά της περίπτωσης στ’ της
παραγράφου 1β του ως άνω άρθρου, η καθαρή θέση του
πιστωτικού ιδρύματος εξακολουθεί να είναι αρνητική και

1516

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

(β) το πιστωτικό ίδρυμα υποβάλει αίτημα κεφαλαιακής
ενίσχυσης στο Ταμείο προκειμένου να αποκατασταθεί η
συμμόρφωσή του με το ελάχιστο ύψος των εποπτικών
κεφαλαίων, όπως αυτά ορίζονται από την Τράπεζα της
Ελλάδος,
η Τράπεζα της Ελλάδος εισηγείται στο Υπουργικό
Συμβούλιο σύμφωνα με το άρθρο 3 της παρούσας πρά−
ξης τη μείωση της ονομαστικής αξίας των κοινών μετο−
χών ή τη μείωση της ονομαστικής αξίας ή τη μετατρο−
πή των προνομιούχων μετοχών και των υποχρεώσεων
μειωμένης εξασφάλισης του πιστωτικού ιδρύματος που
έχουν εκδοθεί είτε στην Ελλάδα είτε στην αλλοδαπή
με την ακόλουθη σειρά:
αα) Πρώτα τη μείωση του μετοχικού κεφαλαίου του
πιστωτικού ιδρύματος, κατά τα οριζόμενα στο άρθρο
4 του κ.ν. 2190/1920, η οποία θα πρέπει να πραγματο−
ποιηθεί με μείωση της ονομαστικής αξίας των κοινών
μετοχών σε συνδυασμό με την αύξηση του μετοχικού
κεφαλαίου δια της οποίας θα εισφερθούν νέα κεφάλαια.
Σε περίπτωση μη λήψης του ως άνω μέτρου θα είναι
δυνατή η υπαγωγή του πιστωτικού ιδρύματος στα μέτρα
των άρθρων 8 ή/και 63Β και επόμενα του ν. 3601/2007
και στις διατάξεις του ν. 3458/2006.
ββ) Στη συνέχεια, και εφόσον χρειασθεί, μείωση της
ονομαστικής αξίας τυχόν προνομιούχων μετοχών και
άλλων υποχρεώσεων που προσμετρώνται στα ίδια κε−
φάλαια της κατηγορίας 1,, ή μετατροπή αυτών σε κοινές
μετοχές κατά τους ακόλουθους όρους:
ααα) Αν η κεφαλαιακή ενίσχυση που απαιτείται προ−
κειμένου η καθαρή θέση του πιστωτικού ιδρύματος να
ισούται με το μηδέν υπερβαίνει την αξία των εκδοθει−
σών προνομιούχων μετοχών του πιστωτικού ιδρύματος,
η ονομαστική αξία των τίτλων αυτών μειώνεται κατά
το μέγιστο δυνατό.
βββ) Αν η κεφαλαιακή ενίσχυση που απαιτείται προ−
κειμένου η καθαρή θέση του πιστωτικού ιδρύματος να
ισούται με το μηδέν δεν υπερβαίνει την αξία των εκ−
δοθεισών προνομιούχων μετοχών του πιστωτικού ιδρύ−
ματος, η ονομαστική αξία των τίτλων αυτών μειώνεται
κατά τρόπο ώστε να απορροφώνται τυχόν εναπομένου−
σες ζημίες, και κατά το υπόλοιπο μέρος τους, μετατρέ−
πονται σε κοινές μετοχές του πιστωτικού ιδρύματος.
γγ) Τέλος, εάν, παρά τη μείωση της ονομαστικής αξίας
των προνομιούχων μετοχών και άλλων υποχρεώσεων
που προσμετρώνται στα ίδια κεφάλαια της κατηγορίας
1, τίτλων της ίδιας τάξης, η καθαρή θέση του πιστω−
τικού ιδρύματος εξακολουθεί να είναι αρνητική, τότε
μειώνεται η ονομαστική αξία ή μετατρέπονται σε κοινές
μετοχές οι λοιποί τίτλοι μειωμένης εξασφάλισης του
πιστωτικού ιδρύματος κατά τους ακόλουθους όρους:
ααα) Αν η κεφαλαιακή ενίσχυση που απαιτείται προ−
κειμένου η καθαρή θέση του πιστωτικού ιδρύματος να
ισούται με το μηδέν υπερβαίνει την αξία των λοιπών
εκδοθεισών υποχρεώσεών του, η ονομαστική αξία των
υποχρεώσεων αυτών μειώνεται κατά το μέγιστο δυνατό.
βββ) Αν η κεφαλαιακή ενίσχυση που απαιτείται προ−
κειμένου η καθαρή θέση του πιστωτικού ιδρύματος να
ισούται με το μηδέν δεν υπερβαίνει την αξία των λοιπών
εκδοθεισών υποχρεώσεών του, η ονομαστική αξία των
τίτλων αυτών μειώνεται κατά τρόπο ώστε να απορ−
ροφώνται τυχόν εναπομένουσες ζημίες, και κατά το
υπόλοιπο μέρος τους, μετατρέπονται σε κοινές μετοχές
του πιστωτικού ιδρύματος.

2) Εάν, αφού ληφθούν υπόψη τα μέτρα που περιλαμ−
βάνονται στο προβλεπόμενο στο άρθρο 6 παρ. 1 του
ν. 3864/2010 σχέδιο αναδιάρθρωσης το πιστωτικού
ιδρύματος, με εξαίρεση αυτά της περίπτωσης στ’ της
παραγράφου 1β του ως άνω άρθρου, η καθαρή θέση του
πιστωτικού ιδρύματος είναι θετική αλλά το πιστωτικό
ίδρυμα εξακολουθεί να έχει ανάγκη από κεφαλαιακή
ενίσχυση προκειμένου να αποκαταστήσει τη συμμόρφω−
σή του με το ελάχιστο ύψος των εποπτικών κεφαλαίων,
όπως αυτά ορίζονται από την Τράπεζα της Ελλάδος,
η Τράπεζα της Ελλάδος εισηγείται προς το Υπουργικό
Συμβούλιο σύμφωνα με το άρθρο 3 της παρούσας Πρά−
ξης τη μετατροπή (εν μέρει ή εν όλω) των προνομιούχων
μετοχών και των υποχρεώσεων μειωμένης εξασφάλισης
του πιστωτικού ιδρύματος που έχουν εκδοθεί είτε στην
Ελλάδα είτε στην αλλοδαπή με την ακόλουθη σειρά:
α) Πρώτα τη μετατροπή των προνομιούχων μετοχών.
β) Στη συνέχεια τη μετατροπή των λοιπών υποχρεώ−
σεων μειωμένης εξασφάλισης κατά τη σειρά κατάταξής
τους.
Άρθρο 2
1.. Πριν την εισήγησή της στο Υπουργικό Συμβούλιο για
τη λήψη των μέτρων του άρθρου 6α του ν. 3864/2010 η
Τράπεζα της Ελλάδος ορίζει, σύμφωνα με το άρθρο 6α
παρ. 4 του ν.3854/2010, εκτιμητή ανεξάρτητο από οποια−
δήποτε δημόσια αρχή, και του αναθέτει να αποτιμήσει
κατά εύλογο και ρεαλιστικό τρόπο τα στοιχεία του
ενεργητικού και παθητικού του πιστωτικού ιδρύματος.
Ο εν λόγω εκτιμητής δε δύναται να είναι ο εν ενερ−
γεία τακτικός ελεγκτής του πιστωτικού ιδρύματος και
δεν δύναται να τελεί σε οποιαδήποτε άλλη κατάσταση
σύγκρουσης συμφερόντων η οποία θα μπορούσε να
επηρεάσει την ανεξαρτησία του. Αν ήδη βρίσκεται σε
εξέλιξη ανεξάρτητη αποτίμηση του πιστωτικού ιδρύμα−
τος από ανεξάρτητο ελεγκτή που έχει ορίσει η Τράπεζα
της Ελλάδος από άλλη αιτία, η αποτίμησή του δύναται
να χρησιμοποιείται για τους σκοπούς της ανωτέρω
αποτίμησης του άρθρου 6α παρ. 4 του ν. 3864/2010. Η
αποτίμηση ενσωματώνεται στην εισήγηση της Τράπεζας
της Ελλάδος προς το Υπουργικό Συμβούλιο. Σκοπός
της αποτίμησης είναι να υπολογιστεί το ενεργητικό και
το παθητικό του πιστωτικού ιδρύματος που ζητά την
κεφαλαιακή ενίσχυση του Ταμείου Χρηματοπιστωτικής
Σταθερότητας.
2. Στην περίπτωση που δεν είναι δυνατό να διενεργη−
θεί εγκαίρως η ανωτέρω αποτίμηση από τον ανεξάρ−
τητο εκτιμητή, αυτή διενεργείται από την Τράπεζα της
Ελλάδος με βάση συντηρητικές εκτιμήσεις ως προς τα
στοιχεία ενεργητικού και παθητικού του πιστωτικού
ιδρύματος.
3. Η αποτίμηση λαμβάνεται υπόψη:
α) για την επαλήθευση της ύπαρξης των προϋποθέσε−
ων μείωσης της ονομαστικής αξίας ή μετατροπής των
τίτλων κεφαλαίου του πιστωτικού ιδρύματος.
β) για τον υπολογισμό της έκτασης της μείωσης της
ονομαστικής αξίας ή της απομείωσης της αναλογίας
συμμετοχής των υφιστάμενων μετοχών ή της μετατρο−
πής τους κατά περίπτωση
γ) για τον υπολογισμό της έκτασης της μείωσης της
ονομαστικής αξίας ή της μετατροπής των υποχρεώσεων
του πιστωτικού ιδρύματος.
δ) για να εξασφαλισθεί ότι τυχόν απομείωση της αξίας
των περιουσιακών στοιχείων του πιστωτικού ιδρύμα−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
τος αναγνωρίζεται πλήρως κατά το χρόνο στον οποίο
πραγματοποιείται η μείωση της ονομαστικής αξίας ή η
μετατροπή των τίτλων κεφαλαίου
4. Η αποτίμηση δεν λαμβάνει υπόψη οποιαδήποτε
κρατική κεφαλαιακή ενίσχυση που πρόκειται να παρα−
σχεθεί από τη δημοσίευση και μετά της Πράξης Υπουρ−
γικού Συμβουλίου που προβλέπεται στο άρθρο 6α του
ν. 3864/2010.
5. Η αποτίμηση πρέπει να συνοδεύεται από τα ακό−
λουθα στοιχεία, όπως αυτά εμφανίζονται στα λογιστικά
βιβλία του πιστωτικού ιδρύματος:
α) επικαιροποιημένο ισολογισμό και την έκθεση για
την οικονομική κατάσταση του πιστωτικού ιδρύματος,
β) ανάλυση και εκτίμηση της λογιστικής αξίας του
ενεργητικού του πιστωτικού ιδρύματος,
γ) κατάλογο των εκκρεμών υποχρεώσεων του πι−
στωτικού ιδρύματος, όπως εμφανίζονται στα βιβλία και
αρχεία του, με υπόδειξη της σειράς κατάταξής τους
σύμφωνα με το νόμο,
δ) κατάλογο των περιουσιακών στοιχείων που δια−
κρατεί το πιστωτικό ίδρυμα για λογαριασμό τρίτων
προσώπων.
Όπου κρίνεται απαραίτητο, τα στοιχεία υπό β’ ανω−
τέρω μπορούν να συμπληρώνονται από εκτίμηση του
ενεργητικού και παθητικού του πιστωτικού ιδρύματος
υπολογιζόμενα με βάση την αξία της αγοράς.
Άρθρο 3
1. Οι υποχρεώσεις μειωμένης εξασφάλισης που υπό−
κεινται σε μετατροπή, μετατρέπονται σε κοινές μετοχές
του πιστωτικού ιδρύματος,
α) καταρχήν, στο ύψος του ποσού στο οποίο κάθε
είδος υποχρέωσης μειωμένης εξασφάλισης θα αντιστοι−
χούσε στην περίπτωση κατά την οποία το πιστωτικό
ίδρυμα ετίθετο σε ειδική εκκαθάριση, διαιρούμενο με
την [τιμή διάθεσης] των νέων κοινών μετοχών, ως υπο−
δεικνύεται κατωτέρω, και στρογγυλοποιούμενο στον
εγγύτερο προς τα κάτω ακέραιο αριθμό μετοχών, και
β) στην περίπτωση κατά την οποία το Ταμείο Χρη−
ματοπιστωτικής Σταθερότητας έχει ήδη παράσχει κε−
φαλαιακή ενίσχυση στο πιστωτικό ίδρυμα και δεν έχει
αποχωρήσει από τη μετοχική του σύνθεση και, επιπλέον,
η συμμετοχή αυτή αντιμετωπίζεται ως κρατική ενίσχυση,
για την προστασία του δημοσίου συμφέροντος και των
φορολογουμένων, στο ύψος της εύλογης αξίας της κάθε
υποχρέωσης, υπό την προϋπόθεση ότι το πιστωτικό ίδρυ−
μα θα συνεχίσει να δραστηριοποιείται εμπορικά, διαιρού−
μενου με την τιμή διάθεσης των νέων κοινών μετοχών,
ως υποδεικνύεται κατωτέρω, και στρογγυλοποιούμενο
στον εγγύτερο προς τα κάτω ακέραιο αριθμό μετοχών.
2. Δεν καταβάλλεται κανένα ποσό σε μετρητά για τα
προκύπτοντα κατά τον ανωτέρω υπολογισμό και πριν
τη στρογγυλοποίηση κλάσματα κοινών μετοχών.
3 Η τιμή διάθεσης της κοινής μετοχής προκύπτει σύμ−
φωνα με την αξία που προκύπτει από την εφαρμογή
του άρθρου 7 παρ. 5 του ν. 3864/2010 στο πλαίσιο της
διαδικασίας αύξησης μετοχικού κεφαλαίου του πιστω−
τικού ιδρύματος.
Άρθρο 4
1. Πριν τη συμμετοχή του Ταμείου Χρηματοπιστωτικής
Σταθερότητας στην αύξηση κεφαλαίου του πιστωτικού
ιδρύματος σύμφωνα με το άρθρο 7 του ν. 3864/2010,

1517

εάν το ύψος της συμμετοχής του ιδιωτικού τομέα είναι
χαμηλότερο από το ποσό των ελάχιστων κεφαλαιακών
απαιτήσεων όπως ορίζονται από την Τράπεζα της Ελ−
λάδος στο πλαίσιο της διαδικασίας του άρθρου 6 του
ν. 3864/2010, το πιστωτικό ίδρυμα ενημερώνει άμεσα ως
προς την κατάσταση αυτή την Τράπεζα της Ελλάδος.
Χωρίς καθυστέρηση, η Τράπεζα της Ελλάδος εισηγείται
στο Υπουργικό Συμβούλιο τη μείωση της ονομαστικής
αξίας των μετοχών ή τη μετατροπή ή τη μείωση της ονο−
μαστικής αξίας των υποχρεώσεων μειωμένης εξασφάλισης
σύμφωνα με τα οριζόμενα στην παρούσα Πράξη.
Κατόπιν της εισήγησης της Τράπεζας της Ελλάδας
και με την επιφύλαξη της εφαρμογής της παραγράφου
5 του άρθρου 6α του ν. 3864/2010, το Υπουργικό Συμ−
βούλιο εκδίδει την προβλεπόμενη στην παράγραφο 1
του άρθρου 6α του ν. 3864/2010 απόφαση.
2. Αν το εφαρμοζόμενο μέτρο συνίσταται στη μεί−
ωση της ονομαστικής αξίας μετοχών, η μείωση αυτή
πραγματοποιείται σύμφωνα με τις διατάξεις του κ.ν.
2190/1920, σε συνδυασμό με αύξηση μετοχικού κεφα−
λαίου που αποφασίζεται από τη Γενική Συνέλευση του
πιστωτικού ιδρύματος.
3. Αν το εφαρμοζόμενο μέτρο συνίσταται στη μείωση
της ονομαστικής αξίας των υποχρεώσεων μειωμένης
εξασφάλισης, η μείωση αυτή θεωρείται ότι πραγμα−
τοποιείται με την έκδοση της ανωτέρω Πράξης του
Υπουργικού Συμβουλίου.
4. Στην περίπτωση της μετατροπής, η μετατροπή
προκύπτει ταυτόχρονα με τη δημοσίευση της ανωτέ−
ρω Πράξης του Υπουργικού Συμβουλίου οπότε και οι
εκδιδόμενες νέες κοινές μετοχές ή άλλοι τύποι κεφα−
λαίου κατηγορίας 1 κατανέμονται στους κατόχους των
υποχρεώσεων μειωμένης εξασφάλισης του πιστωτικού
ιδρύματος με τον τρόπο που προβλέπεται στο άρθρο 3
της παρούσας Πράξης. Η αύξηση κεφαλαίου που αντι−
στοιχεί στην αξία των μετατρεπόμενων υποχρεώσεων
μειωμένης εξασφάλισης πραγματοποιείται σύμφωνα με
το άρθρο 7 του ν. 3864/2010, ιδιώτες επενδυτές αναλά−
βουν τις νέες μετοχές και πριν διατεθούν στο Ταμείο
τυχόν εναπομένουσες μετοχές.
5. Στην περίπτωση της μετατροπής οι ιδιώτες επεν−
δυτές κάτοχοι υποχρεώσεων μειωμένης εξασφάλισης
εγγράφονται στην επικείμενη αύξηση κεφαλαίου μέσω
του πιστωτικού ιδρύματος και οι μετοχές που αποκτούν
τηρούνται, με μέριμνα του πιστωτικού ιδρύματος, σε
ειδικό λογαριασμό μέχρι την απόδοσή τους στον κάθε
επενδυτή. Η συμμετοχή τους στην αύξηση μέσω της
μετατροπής λογίζεται ως εισφορά σε χρήμα καταβαλ−
λόμενη δια συμψηφισμού. Για την ορθή απόδοση των εν
λόγω μετοχών στους κυρίους τους, το πιστωτικό ίδρυμα
ενημερώνει τους κατόχους υποχρεώσεων μειωμένης
εξασφάλισης για την ολοκλήρωση της μετατροπής και
τις ενέργειες στις οποίες πρέπει να προβούν για να
αναλάβουν τις μετοχές τους.
6. Η ονομαστική αξία των υποχρεώσεων μειωμένης
εξασφάλισης μειώνεται ως απαιτείται.
Άρθρο 5
Η μετατροπή ή μείωση, κατά περίπτωση, των υποχρε−
ώσεων και απαιτήσεων που αναφέρονται στην παρά−
γραφο 3 του άρθρου 6α του ν. 3864/2010, πραγματο−
ποιείται ως ακολούθως:

1518

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Το πιστωτικό ίδρυμα περιλαμβάνει στο σχέδιο αναδι−
άρθρωσης που υποβάλλει σύμφωνα με το άρθρο 6 του
ν. 3864/2010 αναλυτικό κατάλογο των ανωτέρω υποχρε−
ώσεων και απαιτήσεων συνοδευόμενο από τις προτά−
σεις του για τον τρόπο με τον οποίο οι υποχρεώσεις
και απαιτήσεις αυτές μπορούν να υπαχθούν στα μέτρα
που προβλέπονται στην Πράξη Υπουργικού Συμβουλίου
της παρ. 2 του άρθρου 6α του ν. 3864/2010.
Στην πρότασή του το πιστωτικό ίδρυμα εξειδικεύει:
(α) τα μέτρα που πρέπει να ληφθούν για να ενεργο−
ποιηθούν τυχόν εγγυήσεις που έχει παράσχει ή/και για
τη μη καταβολή των σχετικών μερισμάτων ή τόκων,
(β) συγκεκριμένες νομικές ενέργειες για την υπο−
κατάσταση του πιστωτικού ιδρύματος στις υποχρε−
ώσεις τρίτων νομικών προσώπων που ενοποιούνται
στις οικονομικές καταστάσεις του πιστωτικού ιδρύμα−
τος, λαμβανομένων υπόψη των εκάστοτε συμβατικών
διατάξεων που διέπουν τις εκδόσεις των σχετικών
υποχρεώσεων,
(γ) οποιοδήποτε άλλο μέτρο κρίνεται απαραίτητο για
την εφαρμογή των μέτρων του άρθρου 6α παρ. 2 του
ν. 3864/2010 στις ανωτέρω υποχρεώσεις.
Άρθρο 6
1. Για την αποτίμηση που διενεργείται σύμφωνα με
την παράγραφο 9 του άρθρου 6α του ν. 3864/2010, ο
Υπουργός Οικονομικών ορίζει ως εκτιμητή πρόσωπο
που είναι ανεξάρτητο από οποιαδήποτε δημόσια αρχή,
συμπεριλαμβανομένου του Υπουργείου των Οικονομικών
και της Τράπεζας της Ελλάδος προκειμένου να διασφα−
λιστεί η διεξαγωγή μία δίκαιης και αντικειμενικής απο−
τίμησης των στοιχείων του ενεργητικού και παθητικού
του πιστωτικού ιδρύματος.

2. Η αποτίμηση της παραγράφου 9 του άρθρου 6α του
ν. 3864/2010 αποτυπώνει:
α) Τη μεταχείριση που θα είχαν οι μέτοχοι και κάτοχοι
υποχρεώσεων μειωμένης εξασφάλισης σε περίπτωση που
το πιστωτικό ίδρυμα ετίθετο σε ειδική εκκαθάριση αμέσως
πριν την έκδοση της Πράξης του Υπουργικού Συμβουλίου
που προβλέπεται στην παρ. 1 του άρθρου 6α του ν. 3864/2010.
β) Τη μεταχείριση της οποίας έτυχαν οι μέτοχοι και
κάτοχοι υποχρεώσεων μειωμένης εξασφάλισης του πι−
στωτικού ιδρύματος με βάση την Πράξη του Υπουργικού
Συμβουλίου που προβλέπεται στην παρ. 1 του άρθρου
6α του ν. 3864/2010.
γ) Αν υπάρχει κάποια διαφοροποίηση μεταξύ των
στοιχείων α’ και β’ ανωτέρω.
3. Η εν λόγω αποτίμηση:
α) Βασίζεται στην υπόθεση ότι το πιστωτικό ίδρυμα θα
ετίθετο σε διαδικασία ειδικής εκκαθάρισης αμέσως πριν
την έκδοση της απόφασης του Υπουργού Οικονομικών.
β) Βασίζεται στην υπόθεση ότι η Πράξη του Υπουρ−
γικού Συμβουλίου που προβλέπεται στην παρ. 1 του
άρθρου 6α του ν. 3864/2010 δεν θα είχε εκδοθεί.
γ) Δε λαμβάνει υπόψη οποιαδήποτε κρατική κεφαλαι−
ακή ενίσχυση ή έκτακτη παροχή ρευστότητας προς το
πιστωτικό ίδρυμα.
Η πράξη αυτή να δημοσιευθεί στην Εφημερίδα της
Κυβερνήσεως.
Αθήνα, 11 Απριλίου 2014
Ο ΠΡΩΘΥΠΟΥΡΓΟΣ
ΤΑ ΜΕΛΗ
ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ
Ακριβές Αντίγραφο
Ο Γενικός Γραμματέας της Κυβέρνησης
ΦΩΤΙΟΣ ΚΑΫΜΕΝΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000901104140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

