Signature Not
Verified
Digitally signed by
THEODOROS MOUMOURIS
Date: 2014.11.05 20:14:41
EET
Reason: Signed PDF
(embedded)
Location: Athens, Ethniko
Typografio

7547

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 241
5 Νοεμβρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 159
Μερική απασχόληση των υπευθύνων επιστημόνων στις
μικρές και πολύ μικρές επιχειρήσεις παραγωγής και
εμπορίας πολλαπλασιαστικού υλικού καλλιεργούμε−
νων φυτικών ειδών και στις μικρές και πολύ μικρές
επιχειρήσεις εμπορίας λιπασμάτων.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) Της περίπτωσης 1 της υποπαραγράφου Ε.10. της
παραγράφου Ε΄ του άρθρου πρώτου του Ν. 4152/2013
«Επείγοντα μέτρα εφαρμογής των νόμων 4046/2012,
4093/2012 και 4127/2013» (Α΄ 107).
β) Της υποπαραγράφου Ε.5. της ιδίας ως άνω παρα−
γράφου.
γ) Του άρθρου 90 του Κώδικα Νομοθεσίας για την
Κυβέρνηση και τα κυβερνητικά όργανα που κυρώθηκε
με το άρθρο πρώτο του Π.Δ. 63/2005 «Κωδικοποίηση
της νομοθεσίας για την Κυβέρνηση και τα Κυβερνητικά
όργανα» (Α΄ 98).
2. Τον Ν. 3919/2011 «Αρχή της επαγγελματικής ελευ−
θερίας, κατάργηση αδικαιολόγητων περιορισμών στην
πρόσβαση και άσκηση επαγγελμάτων» (Α΄ 32), όπως
τροποποιήθηκε και ισχύει.
3. Το Π.Δ. 89/2014 «Διορισμός Υπουργών, Αναπληρωτών
Υπουργών και Υφυπουργών» (Α΄ 134).
4. Την αριθμ. Υ 478/9.7.2014 απόφαση του Πρωθυ−
πουργού «Καθορισμός αρμοδιοτήτων του Αναπληρωτή
Υπουργού Αγροτικής Ανάπτυξης και Τροφίμων Παρα−
σκευά Κουκουλόπουλου» (Β΄ 1880/10.7.2014).
5. Το Π.Δ. 86/2012 «Διορισμός Υπουργών, Αναπληρωτών
Υπουργών και Υφυπουργών» (Α΄ 141).
6. Την αριθ. Υ48/9.7.2012 απόφαση του Πρωθυπουργού
«Καθορισμός αρμοδιοτήτων του Αναπληρωτή Υπουργού
Οικονομικών Χρήστου Σταϊκούρα» (Β΄ 2105/9.7.2012).
7. Το γεγονός ότι από τις διατάξεις του παρόντος
Διατάγματος δεν προκαλείται δαπάνη σε βάρος του
Κρατικού Προϋπολογισμού.

8. Την αριθ. 253/2014 γνωμοδότηση του Συμβουλίου
της Επικρατείας, μετά από πρόταση των Αναπληρωτών
Υπουργών Οικονομικών και Αγροτικής Ανάπτυξης και
Τροφίμων, αποφασίζουμε:
Άρθρο 1
Όροι και προϋποθέσεις μερικής απασχόλησης του
υπεύθυνου επιστήμονα στις μικρές και πολύ μικρές
επιχειρήσεις παραγωγής και εμπορίας πολλαπλα−
σιαστικού υλικού καλλιεργουμένων φυτικών ειδών
1. Στις πολύ μικρές και μικρές επιχειρήσεις παραγωγής
και εμπορίας πολλαπλασιαστικού υλικού καλλιεργου−
μένων φυτικών ειδών, όπως οι κατηγορίες των επιχει−
ρήσεων προσδιορίζονται στη Σύσταση αριθ. 2003/361/
ΕΚ της Επιτροπής (L124/36/20.5.2003), είναι απαραίτητη
η αυτοπρόσωπη παρουσία του υπεύθυνου επιστήμονα
μερικής απασχόλησης κατά τα κρίσιμα στάδια παρα−
γωγής και εμπορίας του ως άνω πολλαπλασιαστικού
υλικού υπό την επιφύλαξη των διατάξεων της αριθ.
1153/16620/4.2.2014 κοινής απόφασης των Αναπληρω−
τών Υπουργών Οικονομικών και Αγροτικής Ανάπτυξης
και Τροφίμων «Καθορισμός των προϋποθέσεων και της
διαδικασίας έναρξης λειτουργίας των επιχειρήσεων πα−
ραγωγής πολλαπλασιαστικού υλικού καλλιεργούμενων
φυτικών ειδών και των επιχειρήσεων εμπορίας του υλι−
κού αυτού» (Β΄ 616/11.3.2014).
2. Τα κρίσιμα στάδια παραγωγής του πολλαπλασι−
αστικού υλικού καλλιεργουμένων φυτικών ειδών στις
σποροπαραγωγικές και τις φυτωριακές επιχειρήσεις,
ορίζονται ως εξής:
α) Επιλογή αγρών σποροπαραγωγής (ιστορικό καλλι−
έργειας αγρών, μόνωση σποροκαλλιεργειών κ.λπ.), επι−
λογή εδαφικών υποστρωμάτων και αξιολόγησης νερού
άρδευσης.
β) Σπορά/φύτευση−μεταφύτευση/σκληραγώγηση φυ−
τών/εμβολιασμός/ριζοβόληση μοσχευμάτων.
γ) Καλλιεργητικές φροντίδες κατά τα διάφορα στάδια
σποροπαραγωγής και παραγωγής λοιπού πολλαπλασι−
αστικού υλικού (λίπανση, άρδευση, κλάδεμα, ζιζανιοκτο−
νία, φυτοπροστασία).

7548

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

δ) Συγκομιδή−συλλογή, συντήρηση σπόρων σποράς
και λοιπού πολλαπλασιαστικού υλικού.
ε) Εργαστηριακοί έλεγχοι (βλαστική ικανότητα και
καθαρότητα σπόρων σποράς, έλεγχοι φυτοϋγείας).
στ) Αναπαραγωγή φυτών με την μέθοδο της ιστο−
καλλιέργειας.
3. Για κάθε τύπο επιχείρησης παραγωγής πολλαπλα−
σιαστικού υλικού καλλιεργουμένων φυτικών ειδών, ο
χρόνος της μερικής απασχόλησης του υπεύθυνου επι−
στήμονα ορίζεται κατ’ ελάχιστο ως εξής:
α) Σποροπαραγωγικές επιχειρήσεις: είκοσι ώρες (20)/
εβδομάδα.
β) Φυτωριακές επιχειρήσεις τύπου Α΄: δέκα ώρες (10)/
εβδομάδα.
γ) Φυτωριακές επιχειρήσεις τύπου Β΄: δέκα ώρες (10)/
εβδομάδα.
δ) Φυτωριακές επιχειρήσεις τύπου Γ΄ (ιστοκαλλιέρ−
γεια): είκοσι ώρες (20)/εβδομάδα.
4. Τα κρίσιμα στάδια εμπορίας του πολλαπλασιαστι−
κού υλικού καλλιεργουμένων φυτικών ειδών, ανά τύπο
επιχείρησης, ορίζονται ως εξής:
α) σποροπαραγωγικές επιχειρήσεις: Επιλογή του αρ−
χικού υλικού (έρευνα αγοράς για επιλογή φυτικών ει−
δών και ποικιλιών, προγραμματισμός για τη διενέργεια
δοκιμαστικών αγρών, έλεγχος εθνικών και ενωσιακών
καταλόγων και καταλόγων του Οργανισμού Οικονομικής
Συνεργασίας και Ανάπτυξης, κ.λπ.) και προμήθεια αυτού
από το εσωτερικό ή το εξωτερικό της χώρας (ενδοκοι−
νοτική απόκτηση, εισαγωγή από τρίτες χώρες, έλεγχος
σημάνσεων σύμφωνα με την εθνική και ενωσιακή νομο−
θεσία και τα σχήματα σπόρων του ΟΟΣΑ, μακροσκο−
πικός ή/και εργαστηριακός έλεγχος του προμηθευόμε−
νου υλικού, κ.λπ.) για τις ανάγκες σποράς/φύτευσης της
επιχείρησης, τυποποίηση (επίβλεψη, έλεγχοι)/διάθεση/
αποθήκευση.
β) φυτωριακές επιχειρήσεις τύπου Α΄: Επιλογή του
αρχικού υλικού (έρευνα αγοράς για επιλογή φυτικών
ειδών και ποικιλιών, προγραμματισμός για τη διενέρ−
γεια δοκιμαστικών αγρών, έλεγχος εθνικών και ενωσι−
ακών καταλόγων, κ.λπ.) και προμήθεια αυτού από το
εσωτερικό ή το εξωτερικό της χώρας (ενδοκοινοτική
απόκτηση, εισαγωγή από τρίτες χώρες, έλεγχος ση−
μάνσεων σύμφωνα με την εθνική και ενωσιακή νομοθε−
σία, μακροσκοπικός ή/και εργαστηριακός έλεγχος του
προμηθευόμενου υλικού, κ.λπ.) για τις ανάγκες σποράς/
φύτευσης της επιχείρησης, τυποποίηση (επίβλεψη, έλεγ−
χοι)/διάθεση/αποθήκευση.
γ) φυτωριακές επιχειρήσεις τύπου Β΄: Επιλογή του
αρχικού υλικού (έρευνα αγοράς για επιλογή φυτικών
ειδών και ποικιλιών, προγραμματισμός για τη διενέρ−
γεια δοκιμαστικών αγρών, έλεγχος εθνικών και ενωσι−
ακών καταλόγων, κ.λπ.) και προμήθεια αυτού από το
εσωτερικό ή το εξωτερικό της χώρας (ενδοκοινοτική
απόκτηση, εισαγωγή από τρίτες χώρες, έλεγχος ση−
μάνσεων σύμφωνα με την εθνική και ενωσιακή νομοθε−
σία, μακροσκοπικός ή/και εργαστηριακός έλεγχος του
προμηθευόμενου υλικού, κ.λπ.) για τις ανάγκες σποράς/
φύτευσης της επιχείρησης, τυποποίηση (επίβλεψη, έλεγ−
χοι)/διάθεση/αποθήκευση.
δ) φυτωριακές επιχειρήσεις τύπου Γ΄: Επιλογή του
αρχικού υλικού (έρευνα αγοράς για επιλογή φυτικών
ειδών και ποικιλιών, προγραμματισμός για τη διενέργεια
δοκιμαστικών αγρών, έλεγχος εθνικών και ενωσιακών

καταλόγων, κ.λπ.) και προμήθεια αυτού από το εσωτερικό
ή το εξωτερικό της χώρας (ενδοκοινοτική απόκτηση, ει−
σαγωγή από τρίτες χώρες, έλεγχος σημάνσεων σύμφωνα
με την εθνική και ενωσιακή νομοθεσία, μακροσκοπικός ή/
και εργαστηριακός έλεγχος του προμηθευόμενου υλικού,
κ.λπ.) για τις ανάγκες σποράς/φύτευσης της επιχείρησης,
τυποποίηση (επίβλεψη, έλεγχοι)/διάθεση/αποθήκευση.
ε) επιχειρήσεις εμπορίας τύπου Α΄: Επιλογή του προς
εισαγωγή υλικού (έρευνα αγοράς για επιλογή φυτικών
ειδών και ποικιλιών, προγραμματισμός για τη διενέργεια
δοκιμαστικών αγρών, έλεγχος εθνικών και ενωσιακών
καταλόγων και καταλόγων του ΟΟΣΑ, κ.λπ.), εισαγωγή
πολλαπλασιαστικού υλικού (έλεγχος σημάνσεων σύμ−
φωνα με την εθνική και ενωσιακή νομοθεσία και τα
σχήματα σπόρων του ΟΟΣΑ, μακροσκοπικός ή/και ερ−
γαστηριακός έλεγχος του εισαγόμενου υλικού, κ.λπ.)/
τυποποίηση (επίβλεψη, έλεγχοι)/διάθεση/ αποθήκευση.
στ) επιχειρήσεις εμπορίας τύπου Β΄: Προμήθεια πολ−
λαπλασιαστικού υλικού (έρευνα της εγχώριας αγοράς
για επιλογή φυτικών ειδών και ποικιλιών, προγραμμα−
τισμός για τη διενέργεια δοκιμαστικών αγρών, έλεγχος
εθνικών και ενωσιακών καταλόγων και καταλόγων του
ΟΟΣΑ, έλεγχος σημάνσεων σύμφωνα με την εθνική και
ενωσιακή νομοθεσία και τα σχήματα σπόρων του ΟΟΣΑ,
μακροσκοπικός έλεγχος του προμηθευόμενου υλικού,
κλπ.)/αποθήκευση/διάθεση.
ζ) επιχειρήσεις εμπορίας τύπου Γ΄: Τυποποίηση (επί−
βλεψη, έλεγχοι)/διάθεση/αποθήκευση.
5. Για κάθε τύπο επιχείρησης εμπορίας πολλαπλα−
σιαστικού υλικού καλλιεργουμένων φυτικών ειδών, ο
χρόνος της μερικής απασχόλησης του υπεύθυνου επι−
στήμονα ορίζεται κατ’ ελάχιστο ως εξής:
α) Επιχειρήσεις εμπορίας τύπου Α΄: είκοσι ώρες (20)/
εβδομάδα.
β) Επιχειρήσεις εμπορίας τύπου Β΄: είκοσι ώρες (20)/
εβδομάδα.
γ) Επιχειρήσεις εμπορίας τύπου Γ΄: είκοσι ώρες (20)/
εβδομάδα.
6. Όταν οι δραστηριότητες μιας επιχείρησης εμπί−
πτουν σε περισσότερους του ενός τύπου επιχειρήσεων
παραγωγής και εμπορίας πολλαπλασιαστικού υλικού
καλλιεργουμένων φυτικών ειδών, όπως αυτές καθο−
ρίζονται στο άρθρο 2 της κ.υ.α. 1153/16620/4.2.2014, η
επιχείρηση δύναται να απασχολεί τον ίδιο υπεύθυνο
επιστήμονα το ανώτερο σε δύο τύπους επιχειρήσεων.
7. Οι επιχειρήσεις του άρθρου 2 της κ.υ.α. 1153/
16620/4.2.2014 αναρτούν σε εμφανές σημείο της εγκατά−
στασής τους το πρόγραμμα ωρών και ημερών εργασίας
του απασχολούμενου υπεύθυνου επιστήμονα.
Άρθρο 2
Όροι και προϋποθέσεις μερικής απασχόλησης του
υπεύθυνου επιστήμονα στις μικρές και πολύ μικρές
επιχειρήσεις εμπορίας λιπασμάτων
1. Σε κάθε σημείο εμπορίας λιπασμάτων απασχολείται
υπεύθυνος επιστήμονας, αρμόδιος για την εκτίμηση των
λιπαντικών αναγκών κάθε αγροτικής καλλιέργειας και
για την παροχή οδηγιών στους χρήστες για την ορθο−
λογική χρήση των λιπασμάτων.
2. Ο χρόνος απασχόλησης του υπεύθυνου επιστήμονα
στις μικρές και πολύ μικρές επιχειρήσεις εμπορίας λιπα−
σμάτων δεν μπορεί να είναι μικρότερος των δύο (2) ημερών
την εβδομάδα. Τις ημέρες αυτές ο απασχολούμενος

7549

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
υπεύθυνος επιστήμονας πρέπει να παρίσταται καθ’ όλο
το ωράριο λειτουργίας της επιχείρησης.
3. Η εμπορία των λιπασμάτων γίνεται:
α) με την αυτοπρόσωπη παρουσία του υπεύθυνου
επιστήμονα ή
β) με έγγραφη εντολή και σχετικές έγγραφες οδηγί−
ες του υπεύθυνου επιστήμονα μερικής απασχόλησης,
τις ημέρες της εβδομάδας κατά τις οποίες αυτός δεν
απασχολείται στην επιχείρηση. Σε αυτήν την περίπτωση
οι επιχειρήσεις υποχρεούνται να απασχολούν προσω−
πικό υπεύθυνο για την πώληση λιπασμάτων, κατάλληλα
εκπαιδευμένο για τον σκοπό αυτόν, σύμφωνα με τις
κείμενες διατάξεις.
4. Κάθε επιχείρηση εμπορίας λιπασμάτων αναρτά
στην είσοδο και σε εμφανές σημείο μέσα στο κατά−
στημα, διακριτή πινακίδα, στην οποία αναγράφονται
το ονοματεπώνυμο του υπεύθυνου επιστήμονα και οι
ημέρες απασχόλησής του στην επιχείρηση.

Άρθρο 3
Έναρξη ισχύος
Το παρόν προεδρικό διάταγμα αρχίζει να ισχύει από
τη δημοσίευσή του στην Εφημερίδα της Κυβερνήσεως.
Στον Υπουργό Αγροτικής Ανάπτυξης και Τροφίμων
αναθέτουμε την δημοσίευση και εκτέλεση του παρόντος
διατάγματος.
Ιωάννινα, 30 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΑΝΑΠΛΗΡΩΤΕΣ ΥΠΟΥΡΓΟΙ

ΟΙΚΟΝΟΜΙΚΩΝ

ΑΓΡΟΤΙΚΗΣ ΑΝΑΠΤΥΞΗΣ
ΚΑΙ ΤΡΟΦΙΜΩΝ

ΧΡΗΣΤΟΣ ΣΤΑΪΚΟΥΡΑΣ ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ

7550

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002410511140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

