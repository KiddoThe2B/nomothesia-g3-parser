Signature Not
Verified
Digitally signed by
THEODOROS MOUMOURIS
Date: 2014.09.24 17:17:13
EEST
Reason: Signed PDF
(embedded)
Location: Athens, Ethniko
Typografio

6637

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 204

ΤΕΥΧΟΣ ΠΡΩΤΟ

24 Σεπτεμβρίου 2014

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
124. Περί εφαρμογής της απόφασης 2079 (2012) του
Συμβουλίου Ασφαλείας του Οργανισμού Ηνωμέ−
νων Εθνών (Ο.Η.Ε.) ........................................................................ 1
125. Περί εφαρμογής της απόφασης 2078 (2012) του
Συμβουλίου Ασφαλείας του Οργανισμού Ηνωμέ−
νων Εθνών (Ο.Η.Ε.) ........................................................................ 2

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 124
Περί εφαρμογής της απόφασης 2079 (2012) του Συμβου−
λίου Ασφαλείας του Οργανισμού Ηνωμένων Εθνών
(Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.) όπως κυρώθηκε με τον
Α.Ν. 585/1945 (Α΄ 242).
2. Το άρθρο 1, παρ. 1 του Α.Ν. 92/1967 «Περί εφαρμογής απο−
φάσεων του Συμβουλίου Ασφαλείας των Ηνωμένων Εθνών
και περί εγκρίσεως και εφαρμογής συστάσεων του Συμ−
βουλίου Ασφαλείας και της Γενικής Συνελεύσεως» (Α΄ 139).
3. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του π.δ/τος 63/2005 (Α΄ 98).
5. Την, από 2 Ιανουαρίου 2013, απόφαση του Υπουργού
Εξωτερικών Φ:3467/ΑΣ 105 «Απόφαση 2079 (2012) του
Συμβουλίου Ασφαλείας των Ηνωμένων Εθνών, αναφο−
ρικά με τη Λιβερία» (Α΄ 13).
6. To π.δ. 217/2005 «Εφαρμογή της απόφασης 1521
(2003) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 262).
7. To π.δ. 143/2006 «Εφαρμογή της υπ’ αριθμ. 1579
(2004) απόφασης του Συμβουλίου Ασφαλείας του Ορ−
γανισμού Ηνωμένων Εθνών (Ο.Η.Ε.)» (Α΄ 157).
8. To π.δ. 55/2007 «Εφαρμογή της απόφασης 1647
(2005) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 57).

9. Το π.δ. 152/2007 «Εφαρμογή των αποφάσεων 1683
(2006), 1688 (2006) και 1689 (2006) του Συμβουλίου Ασφα−
λείας του Οργανισμού Ηνωμένων Εθνών (Ο.Η.Ε.)» (Α΄ 194).
10. To π.δ. 56/2008 «Εφαρμογή της απόφασης 1731
(2006) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 87).
11. Το π.δ. 73/2009 «Περί εφαρμογής της απόφασης
1792 (2007) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 93).
12. Το π.δ. 35/2010 «Εφαρμογή της απόφασης 1854
(2008) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 76).
13. Το π.δ. 14/2013 «Περί εφαρμογής της απόφασης
1903 (2009) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 39).
14. Το π.δ. 166/2013 «Περί εφαρμογής της απόφασης
1961 (2010) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 272).
15. To π.δ. 36/2014 «Περί εφαρμογής της απόφασης
2025 (2011) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 69).
16. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
17. Τις υπ’ αριθ. 9/2014 και 227/2014 γνωμοδοτήσεις
του Συμβουλίου της Επικρατείας μετά από πρόταση
των Υπουργών Εξωτερικών, Οικονομικών, Εθνικής Άμυ−
νας, Ανάπτυξης και Ανταγωνιστικότητας, Υποδομών,
Μεταφορών και Δικτύων, Δικαιοσύνης, Διαφάνειας και
Ανθρωπίνων Δικαιωμάτων, Δημόσιας Τάξης και Προστα−
σίας του Πολίτη και Ναυτιλίας και Αιγαίο, αποφασίζουμε:
Άρθρο 1
Παρατείνονται, από την 12η Δεκεμβρίου 2012, ημερο−
μηνία κατά την οποία υιοθετήθηκε από το Συμβούλιο
Ασφαλείας του Οργανισμού Ηνωμένων Εθνών (Ο.Η.Ε.)
η απόφαση 2079 (2012), για χρονικό διάστημα 12 μηνών,
τα μέτρα περί μετακινήσεων που είχαν επιβληθεί με το
άρθρο 8 του προεδρικού διατάγματος 217/2005 (Α΄ 262).
Άρθρο 2
Παρατείνονται, από την 12η Δεκεμβρίου 2012, ημερο−
μηνία κατά την οποία υιοθετήθηκε από το Συμβούλιο
Ασφαλείας του Οργανισμού Ηνωμένων Εθνών (Ο.Η.Ε.)
η απόφαση 2079 (2012), για χρονικό διάστημα 12 μηνών,

6638

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

τα μέτρα περί όπλων που είχαν επιβληθεί με τα άρθρα
2, 3, 4, 5, 6 και 7 του προεδρικού διατάγματος 217/2005
(Α΄ 262), όπως αυτά τροποποιήθηκαν βάσει των άρθρων
1 και 2 του προεδρικού διατάγματος 152/2007 (Α΄ 194),
του άρθρου 2 του προεδρικού διατάγματος 56/2008
(Α΄ 87), των άρθρων 2, 3, 4 και 5 του προεδρικού διατάγ−
ματος 14/2013 (Α΄ 39) και του άρθρου 2 του προεδρικού
διατάγματος 166/2013 (Α΄ 272).
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 22 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΥΠΟΔΟΜΩΝ, ΜΕΤΑΦΟΡΩΝ
ΚΑΙ ΔΙΚΤΥΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ
ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΝΑΥΤΙΛΙΑΣ ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

F
(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 125
Περί εφαρμογής της απόφασης 2078 (2012) του Συμβου−
λίου Ασφαλείας του Οργανισμού Ηνωμένων Εθνών
(Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.), όπως κυρώθηκε με τον
Α.Ν. 585/1945 (Α΄ 242).
2. Το άρθρο 1 παρ. 1 του Α.Ν. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄ 49).
4. Το άρθρο 90 του Κώδικα νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του π.δ. 63/2005 (Α΄ 98).
5. Την από 2.1.2013 απόφαση του Υπουργού Εξωτερικών
Φ:3400.15/ΑΣ 104 «Απόφαση 2078 (2012) του Συμβουλίου
Ασφαλείας Ο.Η.Ε., σχετικά με τη Λ.Δ. Κονγκό» (Α΄ 12).

6. To π.δ. 56/2010 «Εφαρμογή των αποφάσεων 1799
(2008) και 1807 (2008) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 96).
7. To π.δ. 29/2012 «Περί εφαρμογής της απόφασης
1857 (2008) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 60).
8. To π.δ. 62/2013 «Περί εφαρμογής της απόφασης
1896 (2009) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 112).
9. To π.δ. 111/2013 «Περί εφαρμογής της απόφασης
1952 (2010) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 145).
10. To π.δ. 168/2013 «Εφαρμογή της απόφασης 2021
(2011) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 272).
11. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
12. Τις υπ’ αριθ. 10/2014 και 225/2014 γνωμοδοτήσεις
του Συμβουλίου της Επικρατείας μετά από πρόταση των
Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου,αποφασίζουμε:
Άρθρο 1
Παρατείνονται, από την 28η Νοεμβρίου 2012, ημερο−
μηνία κατά την οποία υιοθετήθηκε από το Συμβούλιο
Ασφαλείας του Οργανισμού Ηνωμένων Εθνών (Ο.Η.Ε.) η
απόφαση 2078 (2012) και μέχρι την 1η Φεβρουαρίου 2014,
τα μέτρα περί όπλων, που επιβλήθηκαν με το άρθρο
3 του π.δ. 56/2010 (Α΄ 96), τα οποία παρατάθηκαν, για
τελευταία φορά, βάσει του άρθρου 1 του π.δ. 168/2013
(Α΄ 272).
Άρθρο 2
Διατηρούνται σε ισχύ οι διατάξεις του άρθρου 7 του
π.δ. 56/2010 (Α΄ 96).
Άρθρο 3
Παρατείνονται, από την 28η Νοεμβρίου 2012, ημερο−
μηνία κατά την οποία υιοθετήθηκε από το Συμβούλιο
Ασφαλείας του Οργανισμού Ηνωμένων Εθνών (Ο.Η.Ε.) η
απόφαση 2078 (2012) και μέχρι την 1η Φεβρουαρίου 2014,
τα οικονομικά και ταξιδιωτικά μέτρα, που επιβλήθηκαν
με τα άρθρα 8 και 10 του π.δ. 56/2010 (Α΄ 96), τα οποία
παρατάθηκαν, για τελευταία φορά, βάσει του άρθρου
3 του π.δ. 168/2013 (Α΄ 272).
Άρθρο 4
Επιβεβαιώνεται η ισχύς των διατάξεων των άρθρων
9 και 11 του π.δ. 56/2010 (Α΄ 96), σε σχέση με τα άτομα
και τους φορείς που αναφέρονται στο άρθρο 4 του
π.δ. 29/2012 (Α΄ 60). Επιβεβαιώνεται, επίσης, η ισχύς των
άρθρων 9 και 11 του π.δ. 56/2010 (Α΄ 96), σε σχέση με
τα μέτρα που επιβλήθηκαν με τα άρθρα 8 και 10 του
π.δ. 56/2010 (Α΄ 96).
Άρθρο 5
Από την 28η Νοεμβρίου 2012, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2078

6639

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
(2012), τα μέτρα που αναφέρονται στο άρθρο 3 του
παρόντος εφαρμόζονται στα ακόλουθα άτομα και, όπως
αρμόζει, στους φορείς, όπως καθορίζονται από την Επι−
τροπή, η οποία συστήθηκε σύμφωνα με την παράγραφο
8 της απόφασης 1533 (2004) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.):
(α) άτομα ή φορείς που παραβιάζουν τα μέτρα που
λαμβάνονται σύμφωνα με το άρθρο 1 του παρόντος,
(β) πολιτικούς και στρατιωτικούς ηγέτες των αλλο−
δαπών ενόπλων ομάδων που επιχειρούν στη Λαϊκή
Δημοκρατία του Κονγκό, οι οποίοι παρεμποδίζουν τον
αφοπλισμό και τον εκούσιο επαναπατρισμό ή την επανε−
γκατάσταση μαχητών που ανήκουν στις ομάδες αυτές,
(γ) πολιτικούς και στρατιωτικούς ηγέτες των Κογκολέ−
ζικων πολιτοφυλακών που λαμβάνουν υποστήριξη από το
εξωτερικό της Λαϊκής Δημοκρατίας του Κονγκό, οι οποίοι
παρεμποδίζουν τη συμμετοχή των μαχητών τους στις δι−
αδικασίες αφοπλισμού, αποστράτευσης και επανένταξης,
(δ) πολιτικούς και στρατιωτικούς ηγέτες που επιχει−
ρούν στη Λαϊκή Δημοκρατία του Κονγκό και στρατο−
λογούν ή χρησιμοποιούν παιδιά σε ένοπλες συρράξεις,
κατά παράβαση του εφαρμοστέου διεθνούς δικαίου,
(ε) άτομα ή φορείς που επιχειρούν στη Λαϊκή Δημοκρα−
τία του Κονγκό και διαπράττουν σοβαρές παραβιάσεις
που αφορούν τη στοχοποίηση παιδιών ή γυναικών σε κα−
ταστάσεις ένοπλης σύρραξης, συμπεριλαμβανομένης της
δολοφονίας και του ακρωτηριασμού, της σεξουαλικής βίας,
της απαγωγής και της αναγκαστικής εκτόπισης,
(στ) άτομα ή φορείς που παρεμποδίζουν την πρόσβα−
ση στην ανθρωπιστική βοήθεια ή τη διανομή της, στο
ανατολικό τμήμα της Λαϊκής Δημοκρατίας του Κονγκό,
(ζ) άτομα ή φορείς που υποστηρίζουν παράνομα τις
ένοπλες ομάδες στο ανατολικό τμήμα της Λαϊκής Δη−
μοκρατίας του Κονγκό, μέσω του παράνομου εμπορίου
φυσικών πόρων, συμπεριλαμβανομένου του χρυσού,
(η) άτομα ή φορείς που ενεργούν εκ μέρους ή σύμ−
φωνα με οδηγίες καθορισμένου ατόμου ή φορέα που
ανήκει σε ή ελέγχεται από καθορισμένο άτομο,
(θ) άτομα ή φορείς που σχεδιάζουν, υποστηρίζουν
οικονομικά ή συμμετέχουν σε επιθέσεις κατά των με−
λών της ειρηνευτικής Αποστολής Σταθεροποίησης του
Οργανισμού Ηνωμένων Εθνών για τη Λαϊκή Δημοκρατία
του Κονγκό (MONUSCO).
Άρθρο 6
Από την 28η Νοεμβρίου 2012, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2078
(2012), τα μέτρα που επιβλήθηκαν με τo άρθρο 8 του
π.δ. 56/2010 (Α΄ 96) δεν εφαρμόζονται:
(α) όταν η Επιτροπή, που αναφέρεται στο άρθρο 5 του
παρόντος, κρίνει εκ των προτέρων και κατά περίπτω−
ση ότι η συγκεκριμένη μετακίνηση δικαιολογείται για
λόγους ανθρωπιστικής ανάγκης, συμπεριλαμβανομένων
των θρησκευτικών υποχρεώσεων,

(β) όταν η Επιτροπή κρίνει ότι η εξαίρεση θα μπορούσε
να προάγει τους στόχους των αποφάσεων του Συμ−
βουλίου, δηλαδή την ειρήνη και την εθνική συμφιλίωση
στη Λαϊκή Δημοκρατία του Κονγκό και τη σταθερότητα
στην περιοχή,
(γ) όταν η Επιτροπή επιτρέπει εκ των προτέρων και
κατά περίπτωση, τη διέλευση ατόμων που επιστρέφουν
στην επικράτεια του Κράτους της εθνικότητάς τους ή
συμμετέχουν στις προσπάθειες να προσαχθούν στη
δικαιοσύνη οι αυτουργοί σοβαρών παραβιάσεων του
δικαίου των ανθρωπίνων δικαιωμάτων ή του διεθνούς
ανθρωπιστικού δικαίου, ή
(δ) όταν μία τέτοια είσοδος ή διέλευση είναι απαραί−
τητη για την υλοποίηση δικαστικής διαδικασίας.
Άρθρο 7
Οι αρμόδιες ελληνικές αρχές διασφαλίζουν τη συ−
νεργασία ατόμων και φορέων που βρίσκονται υπό τη
δικαιοδοσία ή την εποπτεία τους με την Ομάδα Εμπει−
ρογνωμόνων που έχει συσταθεί σύμφωνα με την πα−
ράγραφο 10 της απόφασης 1533 (2004) του Συμβουλίου
Ασφαλείας του Οργανισμού Ηνωμένων Εθνών και δια−
σφαλίζουν:
α) την ασφάλεια των μελών της Ομάδας Εμπειρογνω−
μόνων και του υποστηρικτικού της προσωπικού,
β) την ακώλυτη και άμεση πρόσβαση, ιδιαίτερα στα
πρόσωπα, έγγραφα και χώρους που η Ομάδα Εμπειρο−
γνωμόνων θεωρεί συναφή με την εκτέλεση της εντολής
της.
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 22 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΥΠΟΔΟΜΩΝ, ΜΕΤΑΦΟΡΩΝ
ΚΑΙ ΔΙΚΤΥΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ
ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΝΑΥΤΙΛΙΑΣ ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

6640

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002042409140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

