Signature Not
Verified
Digitally signed by
THEODOROS MOUMOURIS
Date: 2014.11.07 18:35:35
EET
Reason: Signed PDF
(embedded)
Location: Athens, Ethniko
Typografio

7551

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 242
7 Νοεμβρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 160
Καθορισμός των προϋποθέσεων άσκησης επαγγέλματος
Τεχνολόγων Ραδιολόγων − Ακτινολόγων.
O ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) της παρ. 4 του άρθρου 52 του Ν. 2519/1997 «Ανάπτυ−
ξη και εκσυγχρονισμός του Εθνικού Συστήματος Υγείας,
οργάνωση των υγειονομικών υπηρεσιών, ρυθμίσεις για
το φάρμακο και άλλες διατάξεις» (Α΄ 165) όπως τρο−
ποποιήθηκε με το άρθρο 39 του Ν. 4058/2012 «Παρο−
χή υπηρεσιών ασφαλείας από ένοπλους φρουρούς σε
εμπορικά πλοία και άλλες διατάξεις» (Α΄ 63),
β) των παρ. 1 και 2 του άρθρου 1, των παρ. 1 και 2 του
άρθρου 2 και της παρ. 1 του άρθρου 3 του Ν. 3919/2011
«Αρχή της επαγγελματικής ελευθερίας, κατάργηση
αδικαιολόγητων περιορισμών στην πρόσβαση και
άσκηση επαγγελμάτων» (Α΄ 32), όπως τροποποιήθηκε
και ισχύει,
γ. του Π.Δ/τος 89/2014 «Διορισμός Υπουργών, Αναπλη−
ρωτών Υπουργών και Υφυπουργών» (Α΄ 134),
δ. του άρθρου 90 του Κώδικα Νομοθεσίας για την
Κυβέρνηση και τα Κυβερνητικά Όργανα (άρθρο πρώτο
του προεδρικού διατάγματος 63/2005, Α΄ 98).
2. Τις με αριθμ. 33 της 238ης Ολομ/6.12.2012 και 2
της 244ης Ολομ/18.02.2014 αποφάσεις του Κεντρικού
Συμβουλίου Υγείας.
3. Το γεγονός ότι από την εφαρμογή των διατάξεων
της απόφασης αυτής δε θα προκληθεί δαπάνη σε βάρος
του κρατικού προϋπολογισμού.
4. Την υπ’ αριθμ 201/2014 Γνωμοδότηση του Συμβουλί−
ου της Επικρατείας, ύστερα από πρόταση του Υπουργού
Υγείας, αποφασίζουμε:
Άρθρο 1
Προϋποθέσεις νόμιμης άσκησης του επαγγέλματος
Για την άσκηση του επαγγέλματος και τη χρησιμο−
ποίηση του τίτλου του Τεχνολόγου Ραδιολόγου Ακτι−
νολόγου απαιτείται:
α. Πτυχίο του Τμήματος Ραδιολογίας Ακτινολογίας
της Σχολής Επαγγελμάτων Υγείας και Πρόνοιας των
Ανωτάτων Τεχνολογικών Εκπαιδευτικών Ιδρυμάτων
(Α.Τ.Ε.Ι)., ή

β. Πτυχίο του Τμήματος Τεχνολόγων Ραδιολογίας και
Ακτινολογίας της Ανωτέρας Σχολής Στελεχών Υγείας
και Κοινωνικής Πρόνοιας των Κέντρων Ανωτέρας Τε−
χνικής και Επαγγελματικής Εκπαίδευσης (Κ.Α.Τ.Ε.Ε.) που
έχει αναγνωρισθεί ως ισότιμο προς το παραπάνω ή
γ. Πτυχίο της αλλοδαπής που είναι ισότιμο και αντί−
στοιχο προς τα παραπάνω ή απόφαση αναγνώρισης
επαγγελματικών προσόντων του Συμβουλίου Αναγνώ−
ρισης Επαγγελματικών Προσόντων (ΣΑΕΠ) σύμφωνα
με τις διατάξεις του Π.Δ. 38/2010 (Οδηγία 2005/36/ΕΚ),
όπως τροποποιήθηκε και ισχύει, ή
δ. Αναγνωρισμένος ισότιμος τίτλος της αλλοδαπής για
την ισοτιμία και αντιστοιχία ή ισοτιμία κατά περίπτωση
των Πτυχίων των Τμημάτων Ραδιολογίας − Ακτινολογίας
της αλλοδαπής αποφαίνεται ο Διεπιστημονικός Οργα−
νισμός Αναγνώρισης Τίτλων Ακαδημαϊκών και Πληρο−
φόρησης (Δ.Ο.Α.Τ.Α.Π) ή οποιοσδήποτε άλλος φορέας
θεσμοθετηθεί από τα αρμόδια πολιτειακά όργανα, με
τη χορήγηση σχετικής πράξης αναγνώρισης.
Άρθρο 2
Δικαιολογητικά
1. Ο ενδιαφερόμενος να ασκήσει το επάγγελμα κατα−
θέτει στη Δ/νση ή Τμήμα Δημόσιας Υγείας της οικείας
Περιφερειακής Ενότητας (πρώην Νομαρχίας) της Περι−
φέρειας, αναγγελία έναρξης άσκησης του επαγγέλμα−
τος συνοδευόμενη από τα ακόλουθα δικαιολογητικά:
α) Αντίγραφο Πτυχίου του Τμήματος Ραδιολογίας −
Ακτινολογίας ή Πτυχίο ΚΑΤΕΕ του Τμήματος Παραϊα−
τρικών Ραδιολογίας Ακτινολογίας της Σχολής Επαγ−
γελμάτων Υγείας και Πρόνοιας ή αντίγραφο Πτυχίου
εξωτερικού με επίσημη μετάφραση καθώς και πράξη
ισοτιμίας και αντιστοιχίας ή ισοτιμίας αυτού εκδοθεί−
σα από τις αρμόδιες υπηρεσίες αναγνώρισης (ΙΤΕ ή
ΔΟΑΤΑΠ) ή απόφασης αναγνώρισης επαγγελματικών
προσόντων του Συμβουλίου Αναγνώρισης Επαγγελμα−
τικών Προσόντων (ΣΑΕΠ) σύμφωνα με τις διατάξεις του
Π.Δ. 38/2010 (Οδηγία 2005/36/ΕΚ).
β) Φωτοαντίγραφο δελτίου αστυνομικής ταυτότητας
ή οποιουδήποτε δημοσίου εγγράφου πιστοποίησης της
ταυτότητας του ενδιαφερομένου.
γ) Αντίγραφο ποινικού μητρώου γενικής χρήσης του
τελευταίου τριμήνου, από το οποίο να προκύπτει ότι

7552

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ο αιτών δεν έχει υποπέσει σε αδικήματα για τα οποία
προβλέπεται η προσωρινή απαγόρευση άσκησης του
επαγγέλματος κατ’ άρθρο 3 παρ. 1 α΄ του παρόντος.
δ) Δύο (2) φωτογραφίες.
ε) Για τους αλλοδαπούς απαιτείται άδεια παραμονής
και εργασίας.
στ) Για τους πολίτες των κρατών−μελών της Ευρω−
παϊκής Ένωσης απαιτείται η χορηγηθείσα βεβαίωση
εγγραφής στους πολίτες της Ένωσης (άρθρο 8 του Π.Δ/
τος 106/2007 όπως ισχύει μετά την τροποποίηση του
με το άρθρο 42 του Ν. 4071/2012).
ζ) Για τους ομογενείς από την Αλβανία απαιτείται το
Ε.Δ.Τ.Ο. (Ειδικό Δελτίο Ταυτότητας Ομογενούς).
η) Για τους ομογενείς από Κύπρο και Τουρκία απαι−
τούνται τα επίσημα έγγραφα που ορίζονται από τις δι−
ατάξεις της παρ. 1 του άρθρου 17 και παρ. 2 του άρθρου
36 του Ν. 1975/1991.
θ) Παράβολο χαρτοσήμου από ΔΟΥ 29,35 ευρώ και
ι) Παράβολο δημοσίου ταμείου 7,63 ευρώ.
2. Εφόσον η αρμόδια αρχή διαπιστώσει την πληρότητα
των προϋποθέσεων για τη νόμιμη άσκηση του επαγ−
γέλματος, εντός τριμήνου από τη λήψη της αναγγελίας
έναρξης άσκησης επαγγέλματος, εκδίδει σχετική Βεβαί−
ωση. Η αρχή δύναται, εντός τριών μηνών από τη λήψη
της αναγγελίας, να απαγορεύσει την άσκηση του επαγ−
γέλματος, στην περίπτωση που δεν συγκεντρώνονται
οι νόμιμες προϋποθέσεις προς τούτο ή δεν προκύπτει
η συνδρομή τους από τα υποβληθέντα στοιχεία.
Άρθρο 3
Προσωρινή ή οριστική απαγόρευση
άσκησης του επαγγέλματος
1. Η άσκηση του επαγγέλματος απαγορεύεται προσω−
ρινά με αιτιολογημένη απόφαση του οικείου Περιφερει−
άρχη στις ακόλουθες περιπτώσεις:
α) Καταδίκης για κακούργημα ή πλημμέλημα, για
κλοπή, υπεξαίρεση (κοινή ή στην Υπηρεσία), απάτη, εκβί−
αση, πλαστογραφία, κιβδηλία, παραχάραξη, για παράβα−
ση του νόμου περί ναρκωτικών, για ανθρωποκτονία από
πρόθεση, για αρπαγή προσώπου, για εγκλήματα κατά
της γενετήσιας ελευθερίας, για εγκλήματα οικονομικής
εκμετάλλευσης της γενετήσιας ζωής, για αισχροκέρ−
δεια, δωροδοκία ή δωροληψία, παράβαση καθήκοντος,
για έγκλημα κατά των ηθών και λιποταξία.
β) Στέρησης των πολιτικών δικαιωμάτων λόγω ποινι−
κής καταδίκης ή
γ) Θέσης σε δικαστική συμπαράσταση.

Η προσωρινή απαγόρευση, που δεν υπερβαίνει το ένα
(1) έτος, επιβάλλεται για παραβάσεις της παραγράφου
1 α΄ του παρόντος άρθρου, ανάλογα με τη βαρύτητα
του αδικήματος, με αιτιολογημένη απόφαση του οικείου
Περιφερειάρχη, μετά από εισήγηση του αρμόδιου οργά−
νου ελέγχου των παραβάσεων αυτών, στην περίπτωση
δε στέρησης των πολιτικών δικαιωμάτων ή θέσης σε
δικαστική συμπαράσταση για όσο διάστημα διαρκεί η
στέρηση αυτή ή η θέση σε δικαστική συμπαράσταση.
2. Οριστική απαγόρευση άσκησης του επαγγέλματος
επιτρέπεται και η βεβαίωση άσκησης επαγγέλματος
ανακαλείται με αιτιολογημένη απόφαση του οικείου
Περιφερειάρχη σε περίπτωση:
α. αμετάκλητης καταδικαστικής απόφασης για τα αδι−
κήματα που αναφέρονται στην παρ. 1 α΄ του παρόντος
άρθρου,
β. παράβασης του άρθρου 4 παρ. 1 και 2 του παρόντος
ήτοι άσκησης καθηκόντων καθ’ υπέρβαση ή παράβαση
των καθορισθέντων επαγγελματικών δικαιωμάτων σύμ−
φωνα με την ισχύουσα νομοθεσία.
Άρθρο 4
Πλαίσιο άσκησης του επαγγέλματος
1. Οι Τεχνολόγοι Ραδιολόγοι − Ακτινολόγοι που πλη−
ρούν τις προϋποθέσεις νόμιμης άσκησης του επαγγέλ−
ματος και έχουν λάβει τη σχετική βεβαίωση σύμφωνα
με τις διατάξεις του άρθρου 1 του παρόντος, παρέ−
χουν τις υπηρεσίες τους σύμφωνα με τα καθορισθέντα
επαγγελματικά τους δικαιώματα όπως αυτά προκύπτουν
από το Π.Δ. 164/1996 «Επαγγελματικά Δικαιώματα των
πτυχιούχων του Τμήματος Ραδιολογίας Ακτινολογίας
της Σχολής Επαγγελμάτων Υγείας και Πρόνοιας των
Τεχνολογικών Εκπαιδευτικών Ιδρυμάτων (Τ.Ε.Ι)» (Α΄ 118).
2. Η εποπτεία του έργου του Τεχνολόγου Ακτινολόγου −
Ραδιολόγου ως ελεύθερου επαγγελματία αποτελεί έργο
των αρμοδίων Περιφερειών. Κατά την άσκηση της επο−
πτείας διασφαλίζονται οι διατάξεις του παρόντος Δι−
ατάγματος για τη διαφύλαξη της Δημόσιας Υγείας και
του ιδιωτικού απόρρητου.
Στον Υπουργό Υγείας αναθέτουμε τη δημοσίευση και
εκτέλεση του παρόντος Διατάγματος.
Αθήνα, 24 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΥΓΕΙΑΣ

ΜΑΥΡΟΥΔΗΣ ΒΟΡΙΔΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002420711140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

