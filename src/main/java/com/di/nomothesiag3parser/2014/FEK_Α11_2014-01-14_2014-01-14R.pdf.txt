Signature Not
Verified
Digitally signed by
THEODOROS MOUMOURIS
Date: 2014.01.14 20:02:57
EET
Reason: Signed PDF
(embedded)
Location: Athens, Ethniko
Typografio

135

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 11
14 Ιανουαρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 5
Τροποποίηση του π.δ. 37/1992 «Οργανισμός Σχολής
Ελικοπτέρων Ναυτικού» (Α΄ 17).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Των άρθρων 1,2,3, 4 και 6 του Α.Ν. 428/1937: «Περί
της εν τω Β. Ναυτικώ Εκπαιδεύσεως», (Α΄ 15).
β. Των άρθρων 14 παρ. 4 περιπτ. ε΄ και 17 παρ. 1 πε−
ριπτ.  ι΄ του ν. 2292/1995 «Οργάνωση και λειτουργία
Υπουργείου Εθνικής Άμυνας, διοίκηση και έλεγχος των
Ενόπλων Δυνάμεων και άλλες διατάξεις» (Α΄ 35).
γ. Του άρθρου 90 του Κώδικα Νομοθεσίας για την
Κυβέρνηση και τα κυβερνητικά όργανα, που κυρώθηκε
με το άρθρο πρώτο του π.δ. 63/2005, (Α΄ 98).
δ. Το άρθρο 1 παρα. 5 της απόφασης με αρ. 251642 από
04−07−2013 «Ανάθεση αρμοδιοτήτων στον Υφυπουργό
Εθνικής Άμυνας, Αθανάσιο Δαβάκη» (Β΄ 1653).
2. Την υπ’ αριθμ. 95 από 02 Ιουλίου 2012 απόφαση του
Ανώτατου Ναυτικού Συμβουλίου.
3. Την εισήγηση του Αρχηγού του Γενικού Επιτελείου
Ναυτικού από 28 Αυγούστου 2012.
4. Το γεγονός ότι, από τις διατάξεις του παρόντος δι−
ατάγματος δεν προκαλείται επιπλέον δαπάνη σε βάρος
του κρατικού Προϋπολογισμού.
5. Τις αριθμ. 3/2013 και 327/2013 Γνωμοδοτήσεις του
Συμβουλίου της Επικρατείας, μετά από πρόταση του
Υφυπουργού Εθνικής Άμυνας, αποφασίζουμε:
Άρθρο 1
Η παράγραφος 2 του άρθρου 1 του π.δ. 37/1992 αντι−
καθίσταται, ως ακολούθως:
«2. Η ΣΕΝ είναι Σχολή Ειδικής Εκπαιδεύσεως και υπά−
γεται στον Διοικητή Ελικοπτέρων Ναυτικού με σχέση
πλήρους διοικήσεως.».
Άρθρο 2
1. Στην παράγραφο 2 του άρθρου 3 του π.δ. 37/1992
και μεταξύ των λέξεων «λοιπό προσωπικό» προστίθεται
η λέξη «στρατιωτικό».
2. Στο άρθρο 3 του π.δ. 37/1992 προστίθεται νέα πα−
ράγραφος 2Α, ως ακολούθως:
«2Α. Το πολιτικό προσωπικό που υπηρετεί στη Σχολή
διέπεται από τις διατάξεις που εκάστοτε ισχύουν στον

“Κώδικα Κατάστασης Δημοσίων Πολιτικών Διοικητικών
Υπαλλήλων και Υπαλλήλων Ν.Π.Δ.Δ.”.
Άρθρο 3
Στην παράγραφο 1 του άρθρου 4 του π.δ. 37/1992,
όπως τροποποιήθηκε με το π.δ. 220/2006, μετά την
φράση «Εκπαιδευτού Πτήσεως» προστίθεται η φράση
«Κατηγορίας “Α” ή “Β”.
Άρθρο 4
1. Η παράγραφος 1 του άρθρου 5 του π.δ. 37/1992, όπως
τροποποιήθηκε με το π.δ. 220/2006, αντικαθίσταται ως
ακολούθως:
«1. Ο Υποδιοικητής είναι Αξιωματικός Μάχιμος ή Ειδι−
κής Μονιμότητας (Χ/Ελ) του Π.Ν, βαθμού ανωτέρου η
Υποπλοιάρχου, κάτοχος πτυχίου Χειριστού Ε/Π − Εκπαι−
δευτού πτήσεων Κατηγορίας “Α” ή “Β”.»
2. Στο άρθρο 5 του π.δ. 37/1992 προστίθεται νέα πα−
ράγραφος 5 ως ακολούθως:
«5. Τον Υποδιοικητή απόντα ή κωλυόμενο τον αντικα−
θιστά ο αμέσως αρχαιότερος Αξιωματικός της Σχολής.»
Άρθρο 5
1. Ο τίτλος του άρθρου 6 του π.δ. 37/1992 αντικαθί−
σταται ως εξής:
«Αξιωματικός Εκπαιδεύσεως
Χειριστών Ε/Π − Χειριστών Συσκευών − Συντηρητών»
2. Στην παράγραφο 1 του άρθρου 6 του π.δ. 37/1992,
όπως τροποποιήθηκε με το π.δ. 220/2006, μετά την
φράση «Εκπαιδευτού Πτήσεως» διαγράφεται η φράση
«Εξεταστή πτήσεων» και προστίθεται η φράση «Κατη−
γορίας “Α” ή “Β” είναι δε άμεσος βοηθός του Διευθυντού
Σπουδών.»
Άρθρο 6
Μετά το άρθρο 6 του π.δ. 37/1992 προστίθεται άρθρο
6Α ως ακολούθως:
«Άρθρο 6Α
Αξιωματικός Προσομοιωτή Διαφυγής
από βυθιζόμενο Ε/Π
1. Ο Αξιωματικός προΐσταται του Τμήματος Προσο−
μοιωτή Διαφυγής από βυθιζόμενο Ε/Π και είναι κάτοχος
πτυχίου Χειριστού Ε/Π − Εκπαιδευτού πτήσεων Κατη−
γορίας “Β” ή “Γ”.
2. Ο Αξιωματικός Προσομοιωτή Διαφυγής από βυθι−
ζόμενο Ε/Π:

136

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

α. Συντάσσει και τηρεί το ετήσιο εκπαιδευτικό πρό−
γραμμα του τμήματος Προσομοιωτή Διαφυγής από βυ−
θιζόμενο Ε/Π και τα αναλυτικά προγράμματα εκπαιδεύ−
σεως των διαφόρων σχολείων προσομοιωτή διαφυγής
από βυθιζόμενο Ε/Π.
β. Παρακολουθεί την εξέλιξη της εκπαιδεύσεως των
σχολείων και μεριμνά για την τήρηση πινάκων, διαγραμ−
μάτων και στατιστικών στοιχείων για την απεικόνιση
της προόδου της εκπαιδεύσεως.
γ. Παρακολουθεί την πρακτική δραστηριότητα των
σχολείων του προσομοιωτή διαφυγής και μεριμνά για
την τήρηση των προβλεπόμενων στατιστικών στοιχείων.
δ. Μεριμνά για τον εφοδιασμό της ΣΕΝ με τα απαραί−
τητα εκπαιδευτικά βοηθήματα και την χορήγηση στους
εκπαιδευόμενους.
ε. Ρυθμίζει τα θέματα της συμμετοχής των Ε/Π της
ΣΕΝ στις απαιτήσεις του σχολείου διασωστών σύμφωνα
με τις οδηγίες και τις κατευθύνσεις του Διευθυντού
Σπουδών.
στ. Ο Αξιωματικός Προσομοιωτή Διαφυγής από βυθι−
ζόμενο Ε/Π τηρεί:
(1) Τους ατομικούς φακέλους των Εκπαιδευομένων,
στους οποίους περιέχονται όλα τα στοιχεία των γρα−
πτών και πρακτικών δοκιμασιών.
(2) Τις βαθμολογίες των εκπαιδευόμενων στα διάφορα
τμήματα.
(3) Αρχείο για το προσωπικό που έχει εκπαιδευτεί
στη Σχολή.
(4) Το βιβλίο απουσιών των Εκπαιδευόμενων.
3. Ο Αξιωματικός Προσομοιωτή Διαφυγής από βυθιζό−
μενο Ε/Π είναι άμεσος βοηθός του Διευθυντού Σπουδών.
4. Ο Αξιωματικός Προσομοιωτή Διαφυγής υποβοηθεί−
ται στο έργο του:
α. Επί θεμάτων τεχνικής υποστήριξης από Αξιωματι−
κό (Ε) ειδικότητας Ηλεκτρολόγου ή Τεχνικού Μηχανο−
λογικών Συστημάτων ή Τεχνικού Η/Ν Συστημάτων και
ασχολείται με θέματα τεχνικής υποστήριξης.
β. Επί θεμάτων ασφαλείας εδάφους από Αξιωματικό
που κατέχει πτυχίο εκπαιδευτού του σχολείου και ασχο−
λείται με θέματα ασφαλείας εδάφους Προσομοιωτή Δι−
αφυγής από βυθιζόμενο Ε/Π και θαλάσσιας επιβίωσης.»
Άρθρο 7
1. Στην παράγραφο 1 του άρθρου 7 του π.δ. 37/1992
μετά την φράση «Εκπαιδευτού Ε/Π» προστίθεται η φρά−
ση «Κατηγορίας “Β” ή “Γ”.»
2. Στην παράγραφο 2 του άρθρου 7 του π.δ. 37/1992
προστίθεται περίπτωση ε΄ ως ακολούθως:
«ε. Τυποποιεί σε συνεργασία με τον Αξιωματικό Προ−
σομοιωτή Διαφυγής από βυθιζόμενο Ε/Π τις διαδικασίες
θεωρητικής και πρακτικής εκπαίδευσης των εκπαιδευ−
ομένων με βάση το υφιστάμενο πρόγραμμα, τον κα−
νονισμό εκπαίδευσης και τις οδηγίες της Διοικήσεως
της Σχολής.»
Άρθρο 8
1. Ο τίτλος του άρθρου 8 του π.δ. 37/1992 αντικαθίστα−
ται ως ακολούθως: «Αξιωματικός Ασφάλειας Πτήσεων
και Εδάφους».
2. Στην παράγραφο 1 του άρθρου 8 του π.δ. 37/1992
μετά τη φράση «ημεδαπής ή αλλοδαπής» προστίθεται η
φράση «είναι κάτοχος Πτυχίου Χειριστού / Εκπαιδευτού
Ε/Π Κατηγορίας “Β” ή “Γ”.»

3. Στο άρθρο 8 του π.δ. 37/1992 και μετά την παρά−
γραφο 2 προστίθεται νέα παράγραφος 2Α, ως εξής:
«2Α. Παρακολουθεί σε συνεργασία με τον Αξιωματικό
Προσομοιωτή Διαφυγής από βυθιζόμενο Ε/Π καθώς και
με τον Ιατρό Καταδυτικής Ιατρικής την αυστηρή τή−
ρηση θεμάτων ασφαλείας εδάφους για την εκτέλεση
όλων των σχολείων του Προσομοιωτή Διαφυγής από
βυθιζόμενο Ε/Π και εισηγείται την έκδοση πρόσθετων
διαταγών για τη λήψη μέτρων προλήψεως ατυχημάτων.»
Άρθρο 9
1. Στην παράγραφο 2 του άρθρου 9 του π.δ. 37/1992
προστίθενται περιπτώσεις ε΄ και στ΄ ως ακολούθως:
«ε. Οι Εκπαιδευτές Προσομοιωτή διαφυγής από βυ−
θιζόμενο Ε/Π.
στ. Το πολιτικό προσωπικό.
2. Στο άρθρο 9 του π.δ. 37/1992 προστίθεται παρά−
γραφος 3 ως εξής:
«3. Το πολιτικό διδακτικό προσωπικό της Σχολής δι−
έπεται από τις διατάξεις που εκάστοτε ισχύουν στον
“Κώδικα Κατάστασης Δημοσίων Πολιτικών Διοικητικών
Υπαλλήλων και Υπαλλήλων Ν.Π.Δ.Δ.” και από τις διατά−
ξεις του παρόντος Οργανισμού.»
Άρθρο 10
Στην παράγραφο 7 του άρθρου 10 του π.δ. 37/1992 και
μετά τη φράση «Χειριστού / Εκπαιδευτού Ε/Π» προστίθε−
ται η φράση «Κατηγορίας “Α” ή “Β”, και εάν απαιτείται».
Άρθρο 11
Η παράγραφος 1 του άρθρου 11 του π.δ. 37/1992 αντι−
καθίσταται ως ακολούθως:
«1. Ως Επιτηρητής σχολείου ορίζεται:
α. Αξιωματικός Χειριστής Ε/Π, κάτοχος πτυχίου Εκπαι−
δευτού Πτήσεων Κατηγορίας “Β” ή “Γ” εφόσον πρόκειται
περί εκπαιδεύσεως χειριστών Ε/Π.
β. Αξιωματικός κάτοχος πτυχίου Συντηρητού/Εκπαι−
δευτού Ε/Π εφόσον πρόκειται περί εκπαιδεύσεως συ−
ντηρητών.
γ. Αξιωματικός Χειριστής Συσκευών Ε/Π κάτοχος πτυ−
χίου Εκπαιδευτού Πτήσεων Κατηγορίας “Β” ή “Γ” εφόσον
πρόκειται περί εκπαιδεύσεως χειριστών Συσκευών Ε/Π.
δ. Αξιωματικός κάτοχος πτυχίου Εκπαιδευτού Διαφυ−
γής από βυθιζόμενο Ε/Π εφόσον πρόκειται περί εκπαι−
δεύσεως Προσομοιωτή Διαφυγής από βυθιζόμενο Ε/Π.»
Άρθρο 12
Στην παράγραφο 1 του άρθρου 12 του π.δ. 37/1992
μετά τη φράση «κάτοχοι πτυχίου Εκπαιδευτή Πτήσεων»
προστίθεται η φράση «ή Αξιωματικοί και Υπαξιωματικοί
Χειριστές Συσκευών Ε/Π κάτοχοι πτυχίου Εκπαιδευτή
Πτήσεων.».
Άρθρο 13
Η παράγραφος 1 του άρθρου 13 του π.δ. 37/1992 όπως
τροποποιήθηκε με το π.δ. 220/2006, αντικαθίσταται ως
ακολούθως:
«1. Ως εκπαιδευτές εδάφους χρησιμοποιούνται κατάλ−
ληλοι Αξιωματικοί, Υπαξιωματικοί των Ενόπλων Δυνά−
μεων και των Σωμάτων Ασφαλείας καθώς και πολιτικό
προσωπικό.»
Άρθρο 14
Η παράγραφος 1 του άρθρου 14 του π.δ. 37/1992 όπως
τροποποιήθηκε με το π.δ. 220/2006, αντικαθίσταται ως
ακολούθως:

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
«1. Το εκπαιδευόμενο προσωπικό αποτελείται από:
α. Αξιωματικούς, Υπαξιωματικούς των Ενόπλων Δυνά−
μεων και των Σωμάτων Ασφαλείας.
β. Πολιτικό προσωπικό.
γ. Αξιωματικούς, Υπαξιωματικούς των Ενόπλων Δυνά−
μεων και των Σωμάτων Ασφαλείας Αλλοδαπής.
δ. Πολιτικό προσωπικό Αλλοδαπής.»
Άρθρο 15
Στην παράγραφο 2 του άρθρου 15 του π.δ. 37/1992 η
φράση «δέκα πέντε (15)» αντικαθίσταται από τη φράση
«δέκα έξι (16)».
Άρθρο 16
Η παράγραφος 1 του άρθρου 16 του π.δ. 37/1992 αντι−
καθίσταται ως ακολούθως:
«1. Κατά τη διάρκεια της εκπαιδεύσεως δεν χορηγού−
νται άδειες πλην εξαιρετικών περιπτώσεων και κατόπιν
εγκρίσεως της προϊστάμενης Διοίκησης.»
Άρθρο 17
1. Η παράγραφος 2 του άρθρου 17 του π.δ. 37/1992
αντικαθίσταται ως ακολούθως:
«2. Το Συμβούλιο συμπληρώνεται με άλλους Αξιωμα−
τικούς και Εκπαιδευτές κατά την κρίση του Διοικητού
της Σχολής Ε/Π Ναυτικού.».
2. Στο άρθρο 17 του π.δ. 37/1992 μετά την παράγραφο
2 προστίθεται νέα παράγραφος 2Α ως εξής:
«2Α. Ως συμβουλευτικό μέλος είναι δυνατόν να συμ−
μετέχει ο Ιατρός Καταδυτικής ή Αεροπορικής Ιατρικής
ανάλογα με τον τύπο του σχολείου.»
Άρθρο 18
Η παράγραφος 1 άρθρου 18 του π.δ. 37/1992 όπως
τροποποιήθηκε με το π.δ. 220/2006, αντικαθίσταται ως
ακολούθως:
«1. Στη ΣΕΝ λειτουργούν τα παρακάτω σχολεία:
α. Σχολεία αρχικής εκπαιδεύσεως:
αα. Χειριστών Ε/Π στους τύπους Ε/Π του ΠΝ, ή του
Λιμενικού Σώματος − Ελληνικής Ακτοφυλακής.
ββ. Συντηρητών Ε/Π στους τύπους Ε/Π του ΠΝ, ή του
Λιμενικού Σώματος ειδικότητας ΜΗΧ, ΗΛ, ΗΛ/AFCS, ΗΝ,
ΗΝ/ΣΥΣΤΗΜΑΤΟΣ FLIR, ESM, ΟΠΛΙΣΜΟΥ.
γγ. Χειριστών συσκευών Ε/Π στους τύπους Ε/Π του
ΠΝ, ή του Λιμενικού Σώματος − Ελληνικής Ακτοφυλακής.
δδ. Διαφυγής από βυθιζόμενο Ε/Π και εξοικείωσης στη
θαλάσσια επιβίωση.
εε. Προσωπικού Ασφαλείας και βοηθών εκπαιδευτών
καμπίνας ομοιώματος Ε/Π.
στστ. Εκπαιδευτών διαφυγής από βυθιζόμενο Ε/Π.
ζζ. Διασωστών Ε/Π του ΠΝ.
β. Σχολεία μετεκπαιδεύσεως στους τύπους Ε/Π του
ΠΝ, ή του Λιμενικού Σώματος − Ελληνικής Ακτοφυλακής.
αα. Μετεκπαιδεύσεως χειριστών Ε/Π.
ββ. Επιχειρησιακής εκπαιδεύσεως χειριστών Ε/Π
γγ. Νέων Κυβερνητών Ε/Π.
δδ. Εκπαιδευτών πτήσεων όψεως και Εκπαιδευτών
ΠΔΟ.
εε. Εκπαιδευτών εδάφους.
στστ. Προαγωγής κατηγορίας Εκπαιδευτού Ε/Π (Β − Α).
ζζ. Εκπαιδευτών αέρος χειριστών συσκευών.
ηη. Προαγωγής κατηγορίας εκπαιδευτών αέρος χει−
ριστών συσκευών (Β − Α).
ιι. Μετεκπαιδεύσεως συντηρητών Ε/Π ειδικότητας
ΜΗΧ, ΗΛ, ΗΛ/AFCS, ΗΝ, ΗΝ/ΣΥΣΤΗΜΑΤΟΣ FLIR, ESM,
ΟΠΛΙΣΜΟΥ.

137

ιαια. Επιθεωρητών Αξιολογητών P.A.C.E. (PERIODIC
AIRCRAFT CONDITION EVALUATION) Ε/Π S−70B.
γ. Λοιπά σχολεία εξειδικεύσεως:
αα. Αξιωματικών ασφαλείας πτήσεων
ββ. Διερευνητών ατυχημάτων και Αεροπορικών διε−
ρευνήσεων
γγ. Αξιωματικών επιστασίας και καταστρώματος Ε/Π
(ADO− FDO)
δδ. Ελεγκτών καταστρώματος Ε/Π (FDD)
εε. Επικεφαλής αγήματος Ελέγχου βλαβών (DCL)
στστ. Προσωπικού πλοίων φορέων Ε/Π στις εργασίες
εξοπλισμού Ε/Π.
ζζ. Προσωπικού εδάφους Ε/Δ ξηράς.
δ. Λοιπά Σχολεία που αποφασίζονται μετά πρόταση
ΑΣ και έγκριση ΓΕΝ»
Άρθρο 19
Στο άρθρο 23 του π.δ. 37/1992 προστίθεται νέα παρά−
γραφος 3 ως ακολούθως:
«3. Πρακτική Ανεπάρκεια των υπό εκπαίδευση εκ−
παιδευτών διαφυγής από βυθιζόμενο Ε/Π, Προσωπικού
Ασφαλείας και βοηθών Εκπαιδευτών καμπίνας προσο−
μοιωτή Ε/Π, Διασωστών Ε/Π.
α. Πρακτική Ανεπάρκεια είναι η κατάσταση που πε−
ριέρχεται ο εκπαιδευόμενος ο οποίος αδυνατεί να
ανταπεξέλθει στο περιβάλλον κολυμβητικής δεξαμενής
(παρουσιάζει συμπτώματα έντονου πανικού) ή εφόσον
αφορά το σχολείο Διασωστών εκφράσει κατά τη διάρ−
κεια των εκπαιδευτικών πτήσεων φόβο ή απαρέσκεια,
καθώς και όταν υποβάλλει αίτηση διακοπής εκπαιδεύ−
σεως. Στην περίπτωση αυτή παραπέμπεται στο Συμβού−
λιο Κρίσεως Ικανότητας, με το ερώτημα της διακοπής
εκπαιδεύσεως λόγω Πρακτικής Ανεπάρκειας.
β. Παραπέμπεται στο Συμβούλιο Κρίσεως Ικανότητας
με το ίδιο ερώτημα, εκπαιδευόμενος ο οποίος:
αα. Κατά την διάρκεια της πρακτικής εξέτασης χα−
ρακτηρίσθηκε ΜΗ ΕΠΑΡΚΗΣ (NON QUALIFIED) με απο−
τέλεσμα να επηρεάζεται η ασφάλεια της διάσωσης.
ββ. Παρέβη τους Κανονισμούς ή Μόνιμες Διαταγές.
γγ. Υπέπεσε σε παραπτώματα που δείχνουν έλλειψη
πειθαρχικότητας ή ειλικρίνειας κατά την διάρκεια της
εκπαίδευσής της.»
Άρθρο 20
1. Στην περίπτωση α΄ της παραγράφου 1 άρθρου 24
του π.δ. 37/1992 μετά την φράση »κάθε ζήτημα Πτητικής
και Θεωρητικής ανεπάρκειας» να προστεθεί η φράση
«κατά τη διάρκεια των πτήσεων του».
2. Η περίπτωση γ΄ της παραγράφου 1 του άρθρου 24
του π.δ. 37/1992 αντικαθίσταται ως ακολούθως:
«1γ. Στο Συμβούλιο, ως συμβουλευτικά μέλη είναι δυ−
νατόν να συμμετέχουν, χωρίς δικαίωμα ψήφου, και άλλοι
εκπαιδευτές Πτήσεων ή Εδάφους, καθώς και ο Ιατρός
Καταδυτικής ή Αεροπορικής Ιατρικής ανάλογα με τον
τύπο του σχολείου, κατά την κρίση του Προέδρου.»
3. Η περίπτωση β΄ της παραγράφου 2 του άρθρου 24
του π.δ. 37/1992 αντικαθίσταται ως εξής:
«2β. Η σύγκληση συμβουλίου προκαλείται κατόπιν
προτάσεως παραπομπής του Επιτηρητή του σχολεί−
ου, στο οποίο ανήκει ο εκπαιδευόμενος, όταν αυτός
(ο εκπαιδευόμενος) χαρακτηρίζεται από Πτητική ή/και
θεωρητική ανεπάρκεια κατά τη διάρκεια των πτήσεων.»
4. Στην παράγραφο 3 του άρθρου 24 του π.δ. 37/1992
τίθεται τίτλος ως εξής:
«3. Ενέργειες συμβουλίου κρίσεως Ικανότητας»

138

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

5. Στην παράγραφο 3β του άρθρου 24 του π.δ. 37/1992
η φράση «παρ. 3ζ» αντικαθίσταται με τη φράση «παρ.1ζ».
Άρθρο 21
Το άρθρο 25 του π.δ. 37/1992 αντικαθίσταται ως ακο−
λούθως:
«1. Γενικά
α. Στους μαθητές που αποφοιτούν με επιτυχία από
σχολεία αρχικής Εκπαιδεύσεως, απονέμονται πτυχία
της ειδικότητας που απέκτησαν. (Παραρτήματα Δ, Ε,
ΣΤ, Ζ, Η, Θ, Ι, ΙΑ και IB).
β. Τα πτυχία που απονέμονται από τη Σχολή είναι:
αα. Πτυχίο Χειριστού Ε/Π (Χ/Ελ) στους τύπους Ε/Π
του ΠΝ.
ββ. Πτυχίο Χειριστού Ε/Π (Χ/Ελ) του Λιμενικού Σώμα−
τος − Ελληνικής Ακτοφυλακής.
γγ. Πτυχίο Συντηρητού Ε/Π (Σ/Ελ) στους τύπους Ε/Π
του ΠΝ.
δδ. Πτυχίο Συντηρητού Ε/Π (Σ/Ελ) του Λιμενικού Σώ−
ματος − Ελληνικής Ακτοφυλακής.
εε. Πτυχίο Χειριστού Συσκευών Ε/Π (Χ/Συσ.Ελ) του
Λιμενικού Σώματος − Ελληνικής Ακτοφυλακής.
στστ. Πτυχίο Χειριστού Συσκευών Ε/Π (Χ/Συσ.Ελ)
στους τύπους Ε/Π του ΠΝ.
ζζ. Πτυχίο Εκπαιδευτών πτήσεως όψεως και Εκπαι−
δευτών ΠΔΟ στους τύπους Ε/Π του ΠΝ ή του Λιμενικού
Σώματος − Ελληνικής Ακτοφυλακής.
ηη. Πτυχίο Αποφοίτου HELO DUNKER.
θθ. Πτυχίο Αποφοίτου Θαλάσσιας Επιβίωσης.
ιι. Πτυχίο Εκπαιδευτών διαφυγής από βυθιζόμενο Ε/Π.
ιαια. Πτυχίο Προσωπικού Ασφαλείας και βοηθών εκ−
παιδευτών καμπίνας ομοιώματος Ε/Π.
ιβιβ. Πτυχίο Διασωστών Ε/Π του ΠΝ.
ιγιγ. Πτυχίο Αξιωματικών Ασφάλειας Πτήσεων.
ιδιδ. Πτυχίο Διερευνητών ατυχημάτων και αεροπορι−
κών διερευνήσεων.»

Άρθρο 22
Στην παράγραφο 1 του άρθρου 26 του π.δ. 37/1992 η
φράση «(Παράρτημα Ε)» αντικαθίσταται με την φράση
«(Παράρτημα ΙΓ και ΙΔ).».
Άρθρο 23
Το άρθρο 27 του π.δ. 37/1992 το οποίο περιέχει τα
παραρτήματα αντικαθίσταται ως ακολούθως:
«Άρθρο 27
Παρατίθενται κατωτέρω:
ΠΑΡΑΡΤΗΜΑΤΑ
“Α” Πρόταση Παραπομπής στο Συμβούλιο Κρίσεως
Ικανότητος
“Β” Διαταγή Διοικητού Σ.Ε.Ν
“Γ” Πρακτικό Συμβουλίου Κρίσεως Ικανότητος − Ιπτα−
μένων
“Δ” Πτυχίο Χειριστών Ε/Π, Χειριστών Συσκευών, Συντη−
ρητών Ε/Π AL−lll, AB−212, S−70, Αξιωματικών Ασφάλειας
Πτήσεων, Διερευνητών ατυχημάτων και αεροπορικών
διερευνήσεων
“Ε” Πτυχίο Χειριστών Ε/Π AS−365 N3 DAUPHIN II
“ΣΤ” Πτυχίο Ε/Π AS−365 N3 DAUPHIN II
“Ζ” Πτυχίο Εκπαιδευτή Πτήσεων Όψεως και ΠΔΟ στα
Ε/Π AL−III, ΑΒ−212, S−70
“Η” Πτυχίο Αποφοίτου HELO DUNKER
“Θ” Πτυχίο Αποφοίτου Θαλάσσιας Επιβίωσης
“Ι” Πτυχίο Εκπαιδευτού Διαφυγής από Βυθιζόμενο Ε/Π
“ΙΑ” Πτυχίο Προσωπικού Ασφαλείας και Βοηθών Εκ−
παιδευτών Καμπίνας Ομοιώματος Ε/Π
“IB” Πτυχίο Διασωστών Ε/Π ΠΝ.
“ΙΓ” Πιστοποιητικό Σπουδών FDO−FDD−DCL, Μετεκπαί−
δευσης Συντηρητών Ε/Π AL−lll, AB−212, S−70
“ΙΔ” Πιστοποιητικό Σπουδών Μετεκπαίδευσης Συντη−
ρητών Ε/Π AS−365 N3 DAUPHIN II»

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

139

140

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

141

142

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

143

144

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

145

146

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

147

148

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

149

150

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

151

152

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

153

154

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Άρθρο 24
Η ισχύς του παρόντος διατάγματος αρχίζει από τη δημοσίευσή του στην Εφημερίδα της Κυβερνήσεως.
Στον Υπουργό Εθνικής Άμυνας αναθέτουμε τη δημοσίευση και εκτέλεση του παρόντος Προεδρικού διατάγματος.
Αθήνα, 31 Δεκεμβρίου 2013
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΦΥΠΟΥΡΓΟΣ ΕΘΝΙΚΗΣ ΑΜΥΝΑΣ

ΑΘΑΝΑΣΙΟΣ ΔΑΒΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000111401140020*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

