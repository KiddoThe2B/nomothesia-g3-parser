Signature Not
Verified
Digitally signed by
THEODOROS MOUMOURIS
Date: 2014.02.28 08:58:46
EET
Reason: Signed PDF
(embedded)
Location: Athens, Ethniko
Typografio

755

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 46
27 Φεβρουαρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 27
Κατάσταση μόνιμης διαθεσιμότητας προσωπικού
Λιμενικού Σώματος−Ελληνικής Ακτοφυλακής.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψιν:
1. Τις διατάξεις:
α) Της παραγράφου 8 του άρθρου 15 του νόμου 4058/
2012 «Παροχή υπηρεσιών ασφαλείας από ενόπλους
φρουρούς σε εμπορικά πλοία και άλλες διατάξεις.»
(Α΄ 63).
β) Του άρθρου 5 του π.δ. 85/2012 «Ίδρυση και μετονο−
μασία Υπουργείων, μεταφορά και κατάργηση υπηρε−
σιών.» (Α΄ 141), όπως τροποποιήθηκε με το άρθρο 1 του
π.δ. 94/2012 «Τροποποίηση π.δ. 85/2012.» (Α΄ 149) και με
το άρθρο 3 του π.δ. 98/2012 «Τροποποίηση π.δ. 85/2012.»
(Α΄160) και ισχύει σήμερα.
γ) Του άρθρου 4 του Κεφαλαίου Β΄ του νόμου 4150/2013
«Ανασυγκρότηση του Υπουργείου Ναυτιλίας και Αιγαίου
και άλλες διατάξεις.» (Α΄ 102).
δ) Του π.δ. 119/2013 «Διορισμός Αντιπροέδρου της
Κυβέρνησης, Υπουργών, Αναπληρωτών Υπουργών και
Υφυπουργών.» (Α΄ 153).
ε) Της περίπτωσης δ του άρθρου 2 της αριθμ. «Υ48/
2012» απόφασης Πρωθυπουργού «Καθορισμός αρμοδι−
οτήτων του Αναπληρωτή Υπουργού Οικονομικών Χρή−
στου Σταϊκούρα.» (Β΄ 2105).
στ) Της παραγράφου 3 του άρθρου 22 του νόμου 2362/
1995 «Περί Δημοσίου Λογιστικού, ελέγχου των δαπανών
του Κράτους και άλλες διατάξεις» (Α΄ 247), όπως τρο−
ποποιήθηκε με την παράγραφο 3 του άρθρου 22 του
νόμου 3871/2010 «Δημοσιονομική Διαχείριση και Ευθύνη.»
(Α΄ 141) και ισχύει σήμερα.
ζ) Του άρθρου 90 του Κώδικα Νομοθεσίας για την
Κυβέρνηση και τα κυβερνητικά όργανα, που κυρώθηκε
με το άρθρο πρώτο του π.δ. 63/2005 «Κωδικοποίηση
της νομοθεσίας για την Κυβέρνηση και τα Κυβερνητικά
Όργανα.» (Α΄ 98).
η) Του άρθρου 11 του π.δ. 113/2010 «Ανάληψη υποχρεώ−
σεων από τους Διατάκτες.» (Α΄ 194).
2. α) Το γεγονός ότι από τις διατάξεις του παρόντος
διατάγματος, προκαλείται συνολική ετήσια δαπάνη για
δύο στελέχη Λ.Σ.−ΕΛ.ΑΚΤ. ύψους 48.564 ευρώ, η οποία

αντιμετωπίζεται από τις ήδη εγγεγραμμένες πιστώσεις
της κατηγορίας 0400 και 0540 του ειδικού φορέα 41/140
«Λιμενικό Σώμα−Ελληνική Ακτοφυλακή.».
β) Τις αποφάσεις ανάληψης υποχρεώσεων οι οποίες
έχουν καταχωρισθεί στο ΟΠΣΔΠ της Υπηρεσίας Δη−
μοσιονομικού Ελέγχου του Υπουργείου Ναυτιλίας και
Αιγαίου και βεβαιώνουν τη δέσμευση των σχετικών πι−
στώσεων.
3. Την υπ’ αριθμ. «Δ5/15.01.2014» γνωμοδότηση του
Συμβουλίου της Επικρατείας, ύστερα από πρόταση του
Υπουργού Ναυτιλίας και Αιγαίου και του Αναπληρωτή
Υπουργού Οικονομικών, αποφασίζουμε:
Άρθρο 1
Υπαγωγή στην κατάσταση
της μόνιμης διαθεσιμότητας
1. Η υπαγωγή στελέχους του Λιμενικού Σώματος−Ελλη−
νικής Ακτοφυλακής (Λ.Σ.−ΕΛ.ΑΚΤ.) στην κατάσταση της
μόνιμης διαθεσιμότητας διενεργείται από το αρμόδιο,
κατά τις διατάξεις του π.δ/τος 38/2012 (Α΄ 75) Συμβού−
λιο Κρίσεων, μετά από γνωμάτευση της Ανώτατης του
Ναυτικού Υγειονομικής Επιτροπής σύμφωνα με τις ειδι−
κότερες προβλέψεις του άρθρου 4 του παρόντος.
2. Για τη συνεδρίαση του Συμβουλίου Κρίσεων, συ−
ντάσσεται πρακτικό, στο οποίο μνημονεύονται τα ονό−
ματα και η ιδιότητα των παρισταμένων μελών, ο τόπος
και ο χρόνος της συνεδρίασης, καθώς και η απόφαση
που ελήφθη. Αντίγραφο του πρακτικού αυτού καταχω−
ρίζεται σε τηρούμενο προς το σκοπό αυτό βιβλίο, που
τηρείται από τη Διεύθυνση Προσωπικού του Λ.Σ.−ΕΛ.ΑΚΤ.
3. Η θέση των Αξιωματικών Λ.Σ.−ΕΛ.ΑΚΤ. στην κατάστα−
ση της μόνιμης διαθεσιμότητας ενεργείται με προεδρικό
διάταγμα που προκαλείται από τον Υπουργό Ναυτιλίας
και Αιγαίου, ενώ για τους Ανθυπασπιστές, Υπαξιωματι−
κούς Λ.Σ.−ΕΛ.ΑΚΤ. και Λιμενοφύλακες με απόφαση του
Υπουργού Ναυτιλίας και Αιγαίου.
4. Οι υπαγόμενοι στην κατάσταση μόνιμης διαθεσιμό−
τητας δεν δύνανται να επανέλθουν στην προτέρα κατά−
στασή τους, δεν εκτελούν υπηρεσία, δεν φέρουν στολή,
δεν συντάσσονται για αυτούς σημειώματα ή εκθέσεις
αξιολόγησης, υπάγονται όμως σε όλες τις ποινικές και
πειθαρχικές διατάξεις που διέπουν το προσωπικό του
Λ.Σ.−ΕΛ.ΑΚΤ. Επιπλέον απολαύουν των ευεργετημάτων
που προβλέπονται για το ιδίου βαθμού, εν ενεργεία
ή συνταξιούχο προσωπικό του Λ.Σ.−ΕΛ.ΑΚΤ. και τις οι−

756

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

κογένειές τους, σύμφωνα με την εκάστοτε ισχύουσα
νομοθεσία.
Άρθρο 2
Προαγωγές προσωπικού του Λ.Σ.−ΕΛ.ΑΚΤ.
τελούντος σε κατάσταση μόνιμης διαθεσιμότητας
1. Τα στελέχη του Λ.Σ.−ΕΛ.ΑΚΤ. που τίθενται σε κατά−
σταση μόνιμης διαθεσιμότητας, δεν κατέχουν οργανικές
θέσεις, προάγονται όμως κατ’ εξαίρεση, εφόσον δεν
συμπληρώνουν συντάξιμη υπηρεσία, άνευ τηρήσεως των
διατάξεων που αφορούν τα ειδικά τυπικά προσόντα
προαγωγής.
2. Οι Λιμενοφύλακες, Υπαξιωματικοί, Ανθυπασπιστές
και Σημαιοφόροι Λ.Σ.−ΕΛ.ΑΚΤ. προάγονται μέχρι και
τρεις επιπλέον βαθμούς, οι Ανθυποπλοίαρχοι μέχρι και
δύο επιπλέον βαθμούς και οι Υποπλοίαρχοι, Πλωτάρχες
και Αντιπλοίαρχοι Λ.Σ.−ΕΛ.ΑΚΤ. μέχρι και ένα επιπλέον
βαθμό, υπό την προϋπόθεση ότι προβλέπονται οργανικά
οι αντίστοιχοι βαθμοί για την κατηγορία όπου ανήκουν
και υπό τους εξής ειδικότερους όρους:
α) Οι Λιμενοφύλακες στο βαθμό του Κελευστή Λ.Σ.−ΕΛ.ΑΚΤ.
μετά από τέσσερα έτη παραμονής στον ίδιο βαθμό.
β) Οι Κελευστές Λ.Σ.−ΕΛ.ΑΚΤ. στο βαθμό του Επικε−
λευστή Λ.Σ.−ΕΛ.ΑΚΤ. μετά από τρία έτη παραμονής στον
ίδιο βαθμό.
γ) Οι Επικελευστές Λ.Σ.−ΕΛ.ΑΚΤ. στο βαθμό του Αρ−
χικελευστή Λ.Σ.−ΕΛ.ΑΚΤ. μετά από τρία έτη παραμονής
στον ίδιο βαθμό.
δ) Οι Αρχικελευστές Λ.Σ.−ΕΛ.ΑΚΤ. στο βαθμό του Αν−
θυπασπιστή Λ.Σ.−ΕΛ.ΑΚΤ. μετά από τέσσερα έτη παρα−
μονής στον ίδιο βαθμό.
ε) Οι Ανθυπασπιστές Λ.Σ.−ΕΛ.ΑΚΤ. στο βαθμό του Ση−
μαιοφόρου Λ.Σ.−ΕΛ.ΑΚΤ. μετά από τέσσερα έτη παρα−
μονής στον ίδιο βαθμό.
στ) Οι Αξιωματικοί Λ.Σ.−ΕΛ.ΑΚΤ., στον χρόνο που προ−
βλέπεται για τις προαγωγές των Αξιωματικών Λ.Σ.−ΕΛ.
ΑΚΤ. ανά βαθμό και κατηγορία, από τις διατάξεις του
π.δ./τος 81/2012 «Ιεραρχία, προαγωγές, μετατάξεις, απο−
στρατεία, ειδικές υποχρεώσεις και απαγορεύσεις προ−
σωπικού Λιμενικού Σώματος−Ελληνικής Ακτοφυλακής»
(Α΄ 139).
Ο χρόνος για την προαγωγή των τελούντων σε μό−
νιμη διαθεσιμότητα, υπολογίζεται από την ημερομηνία
υπαγωγής τους στην κατάσταση αυτή.
3. Το αρμόδιο Συμβούλιο Κρίσεων εκτιμά μόνο την πει−
θαρχική συμπεριφορά του στελέχους του Λ.Σ.−ΕΛ.ΑΚΤ.
4. Οι προαγωγές των Αξιωματικών και λοιπών βαθ−
μοφόρων του Λ.Σ.−ΕΛ.ΑΚΤ. που έχουν υπαχθεί στην κα−
τάσταση μόνιμης διαθεσιμότητας, διενεργούνται μετά
από τελική κρίση της σωματικής τους ικανότητας και
τις δικαιούνται μόνον όσοι εξ αυτών εξακολουθούν να
παραμένουν στην κατάσταση αυτή.
Άρθρο 3
Αποδοχές, παροχές προσωπικού του Λ.Σ.−ΕΛ.ΑΚΤ.
τελούντος σε κατάσταση μόνιμης διαθεσιμότητας
1. Τα στελέχη του Λ.Σ.−ΕΛ.ΑΚΤ. τα οποία τίθενται στην
κατάσταση της μόνιμης διαθεσιμότητας λαμβάνουν ισό−
βια τις εκάστοτε αποδοχές των εν ενεργεία ομοιοβάθ−
μων τους, οι οποίες νοούνται ως ο βασικός μισθός και τα
πάσης φύσεως επιδόματα και παροχές που λαμβάνουν
οι εν ενεργεία ομοιόβαθμοί τους, υπό την επιφύλαξη
των όσων ορίζονται στο άρθρο 51 του νόμου 3205/2003

(Α΄ 297), όπως ισχύει κάθε φορά, εξαιρουμένης και της
ειδικής αποζημίωσης που προβλέπεται στην αριθμ.
«164721/4033/12.01.1982» κοινή υπουργική απόφαση «Κα−
θιέρωση αποζημίωσης στο προσωπικό του Λιμενικού
Σώματος που θα εργάζεται πλέον του πενθημέρου την
εβδομάδα» (Β΄ 58), η οποία κυρώθηκε με την παρά−
γραφο (Θ) του άρθρου 55 του νόμου 1249/1982 (Α΄ 43),
όπως ισχύει κάθε φορά, καθώς και υπό την επιφύλαξη
κάθε άλλης διάταξης της ισχύουσας νομοθεσίας με την
οποία εξαιρούνται τα τελούντα σε μόνιμη διαθεσιμότη−
τα στελέχη των ενόπλων δυνάμεων και των σωμάτων
ασφαλείας από τη λήψη επιδομάτων ή άλλου είδους
παροχών, που συνδέονται με την παροχή πραγματικής
υπηρεσίας. Οι ανωτέρω υπόκεινται επίσης σε όλες τις
επί των αποδοχών των εν ενεργεία ομοιοβάθμων τους
κρατήσεις.
2. Για τους τελούντες σε κατάσταση μόνιμης διαθε−
σιμότητας, αναγνωρίζονται επίσης σε βάρος του Δη−
μοσίου, δαπάνες για λουτροθεραπεία εφάπαξ το έτος,
καθώς και για αγορά, κατασκευή, επισκευή ή αντικα−
τάσταση τεχνητών μελών, μηχανημάτων, προθεμάτων,
ειδικών υποδημάτων, τεχνητών οφθαλμών. Οι δικαιού−
χοι λουτροθεραπείας καθορίζονται κατόπιν εξέτασης
κατ’ έτος από την Ανώτατη του Ναυτικού Υγειονομική
Επιτροπή, η οποία γνωματεύει κάθε φορά και κατά πε−
ρίπτωση για την ανάγκη αυτής με βάση την πάθηση,
νόσο ή βλάβη.
3. Οι τελούντες σε κατάσταση μόνιμης διαθεσιμότητας
δικαιούνται και ετήσιο επίδομα αεροθεραπείας κατόπιν
εξέτασης ανά δεκαετία από την Ανώτατη του Ναυτικού
Υγειονομική Επιτροπή, η οποία γνωματεύει κάθε φορά
και κατά περίπτωση για την ανάγκη χορήγησης αυ−
τού, με βάση την πάθηση, νόσο ή βλάβη. Το ύψος του
ποσού του επιδόματος αεροθεραπείας είναι αυτό που
ορίζεται κατ’ έτος στη σχετική απόφαση του Υπουρ−
γού Οικονομικών, η οποία εκδίδεται κατ’ εξουσιοδότηση
της παραγράφου 4 του άρθρου 6 του νομοθετικού δι−
ατάγματος 4605/1966 «Περί αυξήσεως των συντάξεων
του Δημοσίου, αναπροσαρμογής αυτών, κατόπιν της
εφαρμογής του ενιαίου μισθολογίου και άλλων τινών
συνταξιοδοτικών διατάξεων» (Α΄ 244), όπως αυτή ισχύει
κάθε φορά.
4. Οι δικαιούμενοι λουτροθεραπείας δεν δικαιούνται
επιδόματος αεροθεραπείας και αντίστροφα.
Άρθρο 4
Παραπομπή στην
Ανώτατη του Ναυτικού Υγειονομική Επιτροπή
1. Τα στελέχη του Λ.Σ.−ΕΛ.ΑΚΤ. τα οποία καθίστανται
ανίκανα για την εκτέλεση οποιασδήποτε υπηρεσίας,
συνεπεία τραυμάτων ή παθήσεων, κατά την εκτέλε−
ση της υπηρεσίας ή ένεκα αυτής, παραπέμπονται με
διαταγή του Αρχηγού Λ.Σ.−ΕΛ.ΑΚΤ. στην Ανώτατη του
Ναυτικού Υγειονομική Επιτροπή, η οποία αποφαίνεται
με αιτιολογημένη γνωμάτευση για την υπαγωγή τους
ή μη στην κατάσταση της μόνιμης διαθεσιμότητας.
Η διαταγή παραπομπής του Αρχηγού Λ.Σ.−ΕΛ.ΑΚΤ., συ−
νοδεύεται απαραίτητα από τη σχηματισθείσα για τον
πάσχοντα αλληλογραφία, η οποία συγκεντρώνεται και
διαβιβάζεται στην Ανώτατη του Ναυτικού Υγειονομική
Επιτροπή με μέριμνα της Υπηρεσίας Υγειονομικού του
Λ.Σ.−ΕΛ.ΑΚΤ. με κοινοποίηση στη Διεύθυνση Προσωπικού
του Λ.Σ.−ΕΛ.ΑΚΤ.

757

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
2. Η διαπίστωση της πάθησης ή του τραύματος από
την Ανώτατη του Ναυτικού Υγειονομική Επιτροπή, κρί−
νεται με βάση τον πίνακα παθήσεων, νόσων και βλαβών
του νόμου 1813/1988 (Α΄ 243). Επιπρόσθετα λαμβάνονται
υπόψιν και κρανιοεγκεφαλικές κακώσεις που προκαλούν
σοβαρές λειτουργικές διαταραχές, ήτοι μετρίου ή με−
γάλου βαθμού νευρολογικά και ψυχικά υπολείμματα.
3. Οι αποφάσεις της Ανώτατης του Ναυτικού Υγει−
ονομικής Επιτροπής λαμβάνονται με ομόφωνη γνώμη
των μελών της, είναι οριστικές και υποχρεωτικές για
το αρμόδιο Συμβούλιο Κρίσεων και κοινοποιούνται στον
ενδιαφερόμενο.
4. Σε περίπτωση διαφωνίας των μελών της Ανώτατης
του Ναυτικού Υγειονομικής Επιτροπής, ο Αρχηγός Λ.Σ.−
ΕΛ.ΑΚΤ. υποχρεούται να παραπέμψει τον ενδιαφερόμενο
ενώπιον της Αναθεωρητικής Υγειονομικής Επιτροπής
του Ναυτικού προς τελική κρίση, εντός προθεσμίας τρι−
άντα ημερών αφότου περιήλθε η σχετική γνωμάτευση
στο Αρχηγείο Λ.Σ.−ΕΛ.ΑΚΤ. Επί απορριπτικής γνωμάτευ−
σης της Ανώτατης του Ναυτικού Υγειονομικής Επιτρο−
πής, χωρεί προσφυγή του ενδιαφερομένου στην Ανα−
θεωρητική Υγειονομική Επιτροπή του Ναυτικού, η οποία
ασκείται και υποβάλλεται εντός προθεσμίας τριάντα
ημερών από την κοινοποίησή σε αυτόν της σχετικής
γνωμάτευσης, μέσω της Υπηρεσίας Υγειονομικού του
Λ.Σ.−ΕΛ.ΑΚΤ. με κοινοποίηση στη Διεύθυνση Προσωπι−
κού του Λ.Σ.−ΕΛ.ΑΚΤ. Μετά την άσκηση της ανωτέρω
προσφυγής, ο Αρχηγός Λ.Σ.−ΕΛ.ΑΚΤ. υποχρεούται να
παραπέμψει τον ενδιαφερόμενο ενώπιον της Αναθεωρη−

τικής Υγειονομικής Επιτροπής του Ναυτικού προς τελική
κρίση, το βραδύτερο εντός δεκαπέντε ημερών αφότου
περιήλθε σε αυτόν η σχετική προσφυγή. Οι γνωματεύ−
σεις της Αναθεωρητικής Υγειονομικής Επιτροπής του
Ναυτικού πρέπει να είναι σαφώς, ειδικώς και επαρκώς
αιτιολογημένες, λαμβάνονται κατά απόλυτη πλειοψηφία
και είναι οριστικές και υποχρεωτικές για το αρμόδιο
Συμβούλιο Κρίσεων.
5. Η συγκρότηση και η λειτουργία των Υγειονομικών
Επιτροπών, υπό την επιφύλαξη των ανωτέρω διατά−
ξεων, ρυθμίζονται κατά τα λοιπά από τις διατάξεις του
νομοθετικού διατάγματος 1327/1973 «Περί των Υγειονο−
μικών Επιτροπών των Ενόπλων Δυνάμεων» (Α΄ 16), όπως
ισχύουν κάθε φορά.
Άρθρο 5
Έναρξη ισχύος
Η ισχύς του παρόντος αρχίζει από τη δημοσίευσή του
στην Εφημερίδα της Κυβερνήσεως.
Στον Υπουργό Ναυτιλίας και Αιγαίου αναθέτουμε την
δημοσίευση και εκτέλεση του παρόντος διατάγματος.
Αθήνα, 19 Φεβρουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ ΟΙΚΟΝΟΜΙΚΩΝ

ΧΡΗΣΤΟΣ ΣΤΑΪΚΟΥΡΑΣ

ΝΑΥΤΙΛΙΑΣ ΚΑΙ ΑΙΓΑΙΟΥ

ΜΙΛΤΙΑΔΗΣ ΒΑΡΒΙΤΣΙΩΤΗΣ

758

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000462702140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

