Signature Not
Verified
Digitally signed by
THEODOROS MOUMOURIS
Date: 2014.04.11 21:00:17
EEST
Reason: Signed PDF
(embedded)
Location: Athens, Ethniko
Typografio

1503

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 89
11 Απριλίου 2014

ΝΟΜΟΣ ΥΠ’ ΑΡΙΘ. 4255
Εκλογή μελών του Ευρωπαϊκού Κοινοβουλίου
και άλλες διατάξεις.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο 1
Εκλογή μελών του Ευρωπαϊκού Κοινοβουλίου
1. Η εκλογή των μελών του Ευρωπαϊκού Κοινοβουλίου
στις έδρες που κάθε φορά αναλογούν στην Ελλάδα,
διενεργείται με άμεση, καθολική και μυστική ψηφοφορία
από τους πολίτες που έχουν το δικαίωμα του εκλέγειν,
σύμφωνα με τις διατάξεις των άρθρων 4, 5 και 6 του
π.δ. 26/2012 «Κωδικοποίηση σε ενιαίο κείμενο των δι−
ατάξεων της νομοθεσίας για την εκλογή βουλευτών»
(Α΄ 57). Το δικαίωμα του εκλέγειν έχουν και οι πολίτες
των λοιπών κρατών − μελών της Ευρωπαϊκής Ένωσης
κατά τα οριζόμενα στο ν. 2196/1994 (Α΄ 41).
Η άσκηση του εκλογικού δικαιώματος είναι υποχρε−
ωτική.
2. Για την εκλογή αυτών, ολόκληρη η Ελληνική Επικρά−
τεια αποτελεί μία ενιαία εκλογική περιφέρεια.
3. Η ημέρα και η διάρκεια διεξαγωγής της ψηφοφορίας
ορίζεται κάθε φορά με προεδρικό διάταγμα, που εκδίδε−
ται με πρόταση του Πρωθυπουργού και του Υπουργού
Εσωτερικών τριάντα τουλάχιστον ημέρες πριν από την
καθοριζόμενη για την ψηφοφορία.
Άρθρο 2
Εκλόγιμοι − Κωλύματα εκλογιμότητας
και ασυμβίβαστα
1. Εκλόγιμοι για το Ευρωπαϊκό Κοινοβούλιο είναι όσοι
έχουν το δικαίωμα του εκλέγεσθαι σύμφωνα με τις
διατάξεις του άρθρου 55 παρ.1 του Συντάγματος και
του άρθρου 29 του π.δ. 26/2012. Επίσης, εκλόγιμοι στο
Ευρωπαϊκό Κοινοβούλιο είναι και οι πολίτες των λοιπών
κρατών − μελών της Ευρωπαϊκής Ένωσης κατά τα οριζό−
μενα στο ν. 2196/1994 (Α΄ 41), όπως αυτός τροποποιήθηκε
με το ν. 4244/2014 (Α΄ 60).
2. Οι διατάξεις του άρθρου 56 του Συντάγματος και
των παραγράφων 1 έως 4 του άρθρου 30 του π.δ. 26/2012
και της παρ. 1 του δέκατου πέμπτου άρθρου του ν. 2196/
1994 (Α΄ 41) για τα κωλύματα εκλογιμότητας των βου−

λευτών εφαρμόζονται και για την εκλογή των μελών του
Ευρωπαϊκού Κοινοβουλίου. Οι βουλευτές του Ελληνικού
Κοινοβουλίου δεν μπορούν να ανακηρυχθούν υποψήφιοι
ούτε να εκλεγούν μέλη του Ευρωπαϊκού Κοινοβουλίου
αν δεν παραιτηθούν πριν από την ανακήρυξή τους.
3. Εκτός από τα ασυμβίβαστα που αναφέρονται στο
άρθρο 6 της Πράξης η οποία είναι προσαρτημένη στην
απόφαση του Συμβουλίου των Ευρωπαϊκών Κοινοτήτων
της 20ής Σεπτεμβρίου 1976, όπως αυτή τροποποιήθηκε
με την απόφαση του Συμβουλίου της 25ης Ιουνίου 2002
και της 23ης Σεπτεμβρίου 2002 (2002/772/ΕΚ, Ευρατόμ)
που κυρώθηκε με το ν. 3216/2003 (Α΄312), έχουν εφαρ−
μογή εν προκειμένω και οι διατάξεις του άρθρου 57 του
Συντάγματος περί των ασυμβιβάστων των βουλευτών.
4. Μέλος του Ευρωπαϊκού Κοινοβουλίου που στερήθη−
κε κάποιο από τα προσόντα εκλογιμότητας της παρα−
γράφου 1 του παρόντος άρθρου εκπίπτει αυτοδικαίως
του αξιώματός του.
Άρθρο 3
Πρόταση υποψηφίων
Κατάρτιση και ανακήρυξη συνδυασμών
1. Δικαίωμα υποβολής πρότασης υποψηφίων έχουν
μόνο τα κόμματα ή οι συνασπισμοί συνεργαζόμενων
κομμάτων. Στους συνασπισμούς συνεργαζόμενων κομ−
μάτων μπορούν να συμμετέχουν και πολιτικές κινήσεις
που δεν αποτελούν πολιτικό κόμμα.
Οι διατάξεις των παραγράφων 1, 2, 3 και 5 του άρ−
θρου 37 και του άρθρου 38 του π.δ. 26/2012 περί του
ονόματος και εμβλήματος των κομμάτων και περί της
διαφωνίας για τη χρήση ονόματος ή εμβλήματος αυτών,
εφαρμόζονται αναλόγως και εν προκειμένω.
Οι κατά τις ανωτέρω διατάξεις δηλώσεις των κομ−
μάτων ή των συνασπισμών συνεργαζόμενων κομμάτων
επιδίδονται στον Υπουργό Εσωτερικών και τον Εισαγ−
γελέα του Αρείου Πάγου.
2. Οι υποψήφιοι συμμετέχουν στην εκλογή σε συνδυ−
ασμό, ο οποίος καταρτίζεται από το κόμμα ή το συνα−
σπισμό συνεργαζόμενων κομμάτων που τους προτείνει,
σύμφωνα με τα οριζόμενα στην επόμενη παράγραφο.
Κανένας υποψήφιος δεν μπορεί να μετέχει σε περισ−
σότερους από έναν συνδυασμούς.
3. Η πρόταση κάθε κόμματος ή συνασπισμού συνερ−
γαζόμενων κομμάτων, που αποτελεί το συνδυασμό του
κόμματος ή του συνασπισμού συνεργαζόμενων κομμά−

1504

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

των περιλαμβάνει υποψηφίους, των οποίων ο αριθμός
δεν μπορεί να υπερβαίνει το διπλάσιο του αριθμού των
συνολικά εκλεγομένων, κάθε φορά, κατά την παρ. 1 του
άρθρου 1 του παρόντος νόμου, μελών στο Ευρωπαϊκό
Κοινοβούλιο. Η πρόταση αναγράφει το όνομα, επώνυμο,
πατρώνυμο, την ιδιότητα και την ακριβή διεύθυνση κα−
τοικίας του προτεινόμενου και συνοδεύεται από έγγρα−
φη αποδοχή και υπεύθυνη δήλωση αυτού, που γίνονται
και με ειδική συμβολαιογραφική πληρεξουσιότητα.
Για την ανακήρυξη των εκλογικών συνδυασμών κομ−
μάτων ή συνασπισμού συνεργαζόμενων κομμάτων, ο
αριθμός των υποψηφίων από κάθε φύλο πρέπει να
ανέρχεται σε ποσοστό τουλάχιστον ίσο με το 1/3 του
συνολικού αριθμού των υποψηφίων τους, αντιστοίχως.
Τυχόν δεκαδικός αριθμός στρογγυλοποιείται στην επό−
μενη ακέραιη μονάδα, εφόσον το κλάσμα είναι ίσο με
μισό της μονάδας και άνω.
Με την ανωτέρω δήλωση, ο υποψήφιος δηλώνει ότι:
α) δεν αποδέχθηκε τη συμμετοχή του ως υποψηφίου σε
συνδυασμό – πρόταση άλλου κόμματος ή συνασπισμού
συνεργαζόμενων κομμάτων, β) είναι εγγεγραμμένος στο
μητρώο αρρένων ή το δημοτολόγιο δήμου του κράτους,
μνημονεύοντας το όνομα του δήμου, το έτος γέννησης,
καθώς και την ημερομηνία για την περίπτωση κατά
την οποία απαιτείται αυτή σύμφωνα με την παρ. 2 του
άρθρου 29 του π.δ. 26/2012, γ) δεν έχει στερηθεί το δι−
καίωμα του εκλέγειν, δ) δεν συντρέχουν στο πρόσωπό
του τα κωλύματα εκλογιμότητας του άρθρου 2 του
παρόντος και ε) δεν έχει ανειλημμένη υποχρέωση παρα−
μονής στην υπηρεσία για ορισμένο χρόνο, προκειμένου
περί πολιτικών υπαλλήλων και στρατιωτικών εν γένει,
κατά την ισχύουσα νομοθεσία. Όποιος υποβάλλει ψευδή
δήλωση υπόκειται στις ποινές της παρ. 3 του άρθρου
117 του π.δ. 26/2012.
Για κάθε υποψήφιο επισυνάπτεται γραμμάτιο Δημό−
σιας Οικονομικής Υπηρεσίας για κατάθεση χρηματικού
ποσού εκατόν πενήντα (150,00) ευρώ. Το χρηματικό αυτό
ποσό αποτελεί έσοδο του τακτικού προϋπολογισμού και
είναι δυνατόν να αυξομειώνεται με κοινή απόφαση των
Υπουργών Εσωτερικών και Οικονομικών.
4. Οι υποψήφιοι αναγράφονται στο ψηφοδέλτιο του
κόμματος ή του συνασπισμού συνεργαζόμενων κομμά−
των κατά αλφαβητική σειρά του επωνύμου τους.
5. Στην πρόταση κάθε συνδυασμού επισυνάπτεται
γραμμάτιο Δημόσιας Οικονομικής Υπηρεσίας για την
κατάθεση χρηματικού ποσού τριών χιλιάδων (3.000,00)
ευρώ), η έλλειψη του οποίου καθιστά την πρόταση απα−
ράδεκτη.
Το ποσό αυτό επιστρέφεται στα κόμματα ή τους συ−
νασπισμούς συνεργαζόμενων κομμάτων, των οποίων
οι συνδυασμοί έλαβαν ποσοστό τρία τοις εκατό (3%)
τουλάχιστον του συνόλου των εγκύρων ψηφοδελτίων
σε ολόκληρη την Επικράτεια ή μία τουλάχιστον έδρα
μέλους του Ευρωπαϊκού Κοινοβουλίου.
6. Η έλλειψη της αποδοχής ή της υπεύθυνης δήλωσης
του προτεινόμενου ή της υπογραφής του ή του πλη−
ρεξουσίου του ή του γραμματίου, καθώς και η έλλειψη
οποιουδήποτε από τα οριζόμενα στην παράγραφο 3 του
παρόντος άρθρου, οριζόμενα στοιχεία της υπεύθυνης
δήλωσης του προτεινόμενου, συνεπάγεται τη μη ανα−
κήρυξή του ως υποψηφίου από το αρμόδιο δικαστήριο.
7. Κατά τα λοιπά εφαρμόζονται οι διατάξεις των πα−
ραγράφων 4, 5 και 7 του άρθρου 34 του π.δ. 26/2012.

8. Τη δέκατη τέταρτη ημέρα πριν από την ημέρα της
ψηφοφορίας, το Α΄ Τμήμα του Αρείου Πάγου ανακη−
ρύσσει σε δημόσια συνεδρίαση τους υποψηφίους που
προτάθηκαν νόμιμα κατά συνδυασμούς, όπως αυτοί δη−
λώθηκαν σύμφωνα με την παράγραφο 4 του άρθρου
αυτού, με ανάλογη εφαρμογή των άρθρων 35 και 36
του π.δ. 26/2012.
Οι ανακηρυχθέντες υποψήφιοι ανακοινώνονται αμέ−
σως στο Υπουργείο Εσωτερικών, το οποίο προβαίνει
αμελλητί στην έκδοση προκήρυξης, στην οποία περι−
λαμβάνονται τα στοιχεία της απόφασης ανακήρυξης. Η
προκήρυξη κοινοποιείται αμέσως στους Αντιπεριφερει−
άρχες, οι οποίοι είναι υποχρεωμένοι να τη δημοσιεύσουν
κατά ανάλογη εφαρμογή των διατάξεων του άρθρου
39 του π.δ. 26/2012.
Άρθρο 4
Ψηφοδέλτια − Σταυροί προτίμησης
1. Κάθε συνδυασμός είναι υποχρεωμένος να εκτυπώσει
δικό του ψηφοδέλτιο, σε ορθογώνιο σχήμα, ομοιόμορφο
για όλη την Επικράτεια, σε χαρτί που χορηγείται στα
κόμματα ή τους συνασπισμούς συνεργαζόμενων κομμά−
των σύμφωνα με το άρθρο 3 του παρόντος.
Η απόχρωση του χαρτιού και οι διαστάσεις των ψη−
φοδελτίων και των εκλογικών φακέλων, καθώς και η
ποσότητα του χορηγούμενου χαρτιού και κάθε άλλη
αναγκαία εν προκειμένω λεπτομέρεια, ορίζονται με
αποφάσεις του Υπουργού Εσωτερικών.
Κατά τα λοιπά εφαρμόζονται ανάλογα οι διατάξεις
της παραγράφου 3 του άρθρου 70, του άρθρου 71,
των παραγράφων 2, 6 και 10 του άρθρου 72 και του
άρθρου 73 του π.δ. 26/2012. Στα ψηφοδέλτια δύναται
να αναγράφονται πριν από το έμβλημα και το όνο−
μα του συνδυασμού του κόμματος ή του συνασπισμού
συνεργαζόμενων κομμάτων, το έμβλημα και το όνομα
του ευρωπαϊκού πολιτικού κόμματος με το οποίο κάθε
συνδυασμός συνδέεται. Στα ψηφοδέλτια συνδυασμού
συνασπισμού κομμάτων, στα οποία συμμετέχουν και
πολιτικές κινήσεις, αναγράφονται οριζόντια από το άνω
μέρος της μίας μακρότερης πλευράς τους και προς την
άλλη σε διαδοχικές ξεχωριστές σειρές το έμβλημα και
το όνομα του συνασπισμού. Μετά την προσωνυμία του
συνασπισμού, δύναται να αναγράφονται σε διαδοχικές
ξεχωριστές σειρές ή και παραπλεύρως, τα εμβλήματα
και τα ονόματα κομμάτων ή πολιτικών κινήσεων που
αποτελούν το συνασπισμό. Στη συνέχεια αναγράφο−
νται τα ονόματα όλων των υποψηφίων του συνδυασμού,
καθένα χωριστά, κατά τη σειρά που αναφέρονται στην
απόφαση για την ανακήρυξη του συνδυασμού και με
τα ονοματεπωνυμικά στοιχεία που αναφέρονται στην
απόφαση αυτή, από τα οποία προτάσσεται το επώνυμο.
Ο εκλογέας μπορεί να εκφράσει την προτίμησή του
υπέρ τεσσάρων (4), κατ’ ανώτατο όριο, υποψηφίων του
συνδυασμού, σημειώνοντας στο ψηφοδέλτιο, δίπλα στο
όνομα καθενός από αυτούς, σταυρό προτίμησης.
Ψηφοδέλτιο συνδυασμού με περισσότερους από τέσ−
σερις σταυρούς προτίμησης, προσμετράται υπέρ του
συνδυασμού ως έγκυρο, χωρίς να λαμβάνεται υπόψη
κανένας σταυρός προτίμησης.
2. Εάν κατά την ψηφοφορία ανακύψει έλλειψη των,
κατά τα ανωτέρω, έντυπων ψηφοδελτίων, επιτρέπεται
η χρησιμοποίηση μη έντυπων ψηφοδελτίων, της ίδιας
απόχρωσης με τα έντυπα, υπό τις προϋποθέσεις και

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
τα οριζόμενα περί λευκών ψηφοδελτίων στο άρθρο 74
του π.δ. 26/2012.
Στο μη έντυπο ψηφοδέλτιο ο εκλογέας αναγράφει με
το χέρι του το όνομα του συνδυασμού της προτίμησής
του, καθώς και το ονοματεπώνυμο μέχρι και τεσσά−
ρων (4) υποψηφίων της προτίμησής του από τον ίδιο
συνδυασμό, με ανάλογη εφαρμογή των διατάξεων των
παραγράφων 4 και 5 του άρθρου 74 του π.δ. 26/2012.
3. Για τους φακέλους, μέσα στους οποίους τοποθε−
τούνται τα ψηφοδέλτια, εφαρμόζονται αναλόγως οι
διατάξεις του άρθρου 75 του π.δ. 26/2012.
4. Οι διατάξεις του άρθρου 76 του π.δ. 26/2012 για την
ακυρότητα των ψηφοδελτίων εφαρμόζονται αναλόγως
και εν προκειμένω.
Άρθρο 5
Ψηφοφορία, διαλογή ψήφων και κατάρτιση πινάκων
αποτελεσμάτων από τα Πρωτοδικεία
1. Η ψηφοφορία διενεργείται ταυτόχρονα σε ολόκληρη
την Επικράτεια κατά εκλογικά τμήματα και κατά τις
ισχύουσες για την εκλογή των βουλευτών περιφέρειες,
με βάση τους εκλογικούς καταλόγους που ισχύουν για
την εκλογή των βουλευτών, καθώς και τους κατά το
άρθρο 27 του π.δ. 26/2012 καταρτιζόμενους ειδικούς
εκλογικούς καταλόγους.
2. Κατά τη ψηφοφορία κάθε συνδυασμός και κάθε
υποψήφιος δικαιούται να διορίζει από έναν αντιπρόσω−
πο με τον αναπληρωτή του σε κάθε εκλογικό τμήμα.
Κάθε συνδυασμός και κάθε υποψήφιος μπορεί, επίσης,
να διορίζει από έναν πληρεξούσιο σε καθεμία από τις
αναφερόμενες στην προηγούμενη παράγραφο εκλογι−
κές περιφέρειες. Ο διορισμός των αντιπροσώπων και
των πληρεξουσίων γίνεται με ανάλογη εφαρμογή των
άρθρων 40 και 41 του π.δ. 26/2012.
3. Οι διατάξεις των άρθρων 50 παράγραφος 1 για την
ημέρα της ψηφοφορίας, 51 για τα εκλογικά τμήματα, 52
για τα καταστήματα ψηφοφορίας, 53 για τους εκλο−
γείς στρατιωτικούς κ.λπ., της παρ.1 του άρθρου 27 του
π.δ. 26/2012, 54 για την ψηφοφορία των ανδρών φρου−
ράς, 55 για τον προσδιορισμό των εκλογικών τμημάτων
και καταστημάτων ψηφοφορίας, 56 για τη δημοσίευση
προγράμματος ψηφοφορίας, 57 για την προετοιμασία
του καταστήματος ψηφοφορίας, 58 για το διορισμό εφο−
ρευτικών επιτροπών, 59 για τα κωλύματα διορισμού
μελών εφορευτικών επιτροπών, 60 για την αναπλήρωση
μελών εφορευτικών επιτροπών, 61 για τα καθήκοντα
εφορευτικών επιτροπών, 62 για την ψηφοφορία μελών
εφορευτικών επιτροπών, 63 για τον γραμματέα εφο−
ρευτικής επιτροπής, 64 για τους διερμηνείς τουρκικής
γλώσσας, 65 για τη σφραγίδα εφορευτικών επιτροπών,
66 για τους αντιπροσώπους της δικαστικής αρχής και τα
καθήκοντα αυτών, 67 για τον έφορο των αντιπροσώπων
δικαστικής αρχής, 68 για το διορισμό των αντιπροσώ−
πων δικαστικής αρχής και των εφόρων αυτών, 69 για τη
ψηφοφορία αντιπροσώπων δικαστικής αρχής, εφόρων
αυτών και κρατουμένων, 77 για λοιπές διατάξεις περί
ψηφοδελτίων, 78 για την παραλαβή καταστήματος και
εκλογικών ειδών από την εφορευτική επιτροπή, 79 για τη
σφράγιση της κάλπης, 80 για το πρακτικό παραλαβής, 81
για την έναρξη της ψηφοφορίας, 82 για την προσέλευση
ψηφοφόρων, 83 για τον τρόπο ψηφοφορίας, 84 για το
πρωτόκολλο ψηφοφορίας, 85 για τις ενστάσεις κατά τη
διάρκεια της ψηφοφορίας, 86 για την τήρηση της τάξης
κατά την ψηφοφορία, 87 για τις απαγορεύσεις, 88 για

1505

την παρουσία υποψηφίων και αντιπροσώπων αυτών, 89
για την περάτωση της ψηφοφορίας, 90 για το άνοιγμα
της κάλπης και την αρίθμηση των φακέλων, 91 για τη
διαλογή των ψήφων, 92 για τη διακοπή της διαλογής,
93 για το πέρας της διαλογής και 94 για τη διαβίβαση
των αποτελεσμάτων στο πρωτοδικείο του π.δ. 26/2012,
όπως ισχύουν κάθε φορά, εφαρμόζονται αναλόγως και
εν προκειμένω.
4. Το υλικό της ψηφοφορίας περικλείεται σε σάκο, ο
οποίος φέρει εξωτερικώς ειδικό γνώρισμα οριζόμενο
με απόφαση του Υπουργού των Εσωτερικών. Κατά τα
λοιπά εφαρμόζονται αναλόγως οι διατάξεις του άρθρου
94 του π.δ. 26/2012.
5. Επίσης εφαρμόζονται αναλόγως οι διατάξεις των
παραγράφων 1, 2, 4, 5 και 8 του άρθρου 98 του π.δ. 26/
2012 που αφορούν στη συγκέντρωση και κατάταξη των
αποτελεσμάτων της εκλογής και την κατάρτιση των
σχετικών πινάκων από τα πρωτοδικεία. Ο Πρόεδρος
του Πρωτοδικείου αποστέλλει αμέσως επικυρωμένο
αντίγραφο του ανωτέρω πίνακα των αποτελεσμάτων
στον Υπουργό Εσωτερικών για την κατανομή των εδρών
από την Ανώτατη Εφορευτική Επιτροπή, καθώς και στον
Πρόεδρο του Πρωτοδικείου Αθηνών, προκειμένου να
καταρτίσει συγκεντρωτικό πίνακα αποτελεσμάτων για
όλη την Επικράτεια, με ανάλογη εφαρμογή των δια−
τάξεων των παραγράφων 2 και 4 του άρθρου 98 του
ανωτέρω διατάγματος και να προβεί στην ανακήρυξη
των εκλεγέντων.
Άρθρο 6
Γενικό αποτέλεσμα ψηφοφορίας
Κατανομή εδρών
1. Η Ανώτατη Εφορευτική Επιτροπή του άρθρου 101 του
π.δ. 26/2012, που εδρεύει στο Υπουργείο Εσωτερικών, με
βάση τους, κατά το προηγούμενο άρθρο, πίνακες των
πρωτοδικείων, καταρτίζει το γενικό οριστικό πίνακα
των αποτελεσμάτων της ψηφοφορίας σε όλη την Επι−
κράτεια και με βάση τα αποτελέσματα αυτά προβαίνει
στην κατανομή των εδρών των μελών του Ευρωπαϊκού
Κοινοβουλίου μεταξύ των συνδυασμών των κομμάτων
και των συνασπισμών συνεργαζόμενων κομμάτων που
μετείχαν στην εκλογή, κατά τα οριζόμενα στις επόμενες
παραγράφους.
2. Η κατά την προηγούμενη παράγραφο κατανομή
ενεργείται αναλογικά με την εκλογική δύναμη σε όλη
την Επικράτεια των συνδυασμών που μετέχουν σε αυ−
τήν.
Για το σκοπό αυτόν αθροίζεται το σύνολο των έγκυ−
ρων ψηφοδελτίων, τα οποία έλαβαν σε όλη την Επικρά−
τεια όλοι οι συνδυασμοί που συμμετείχαν στην εκλογή,
το άθροισμα δε αυτό διαιρείται με το συνολικό αριθμό
των εδρών του Ευρωπαϊκού Κοινοβουλίου που κάθε
φορά αναλογούν στην Ελλάδα.
Το πηλίκο που προκύπτει από τη διαίρεση, παραλειπο−
μένου του κλάσματος, αποτελεί το εκλογικό μέτρο της
πρώτης φάσης της κατανομής, με το οποίο διαιρείται
ολόκληρη η εκλογική δύναμη σε όλη την Επικράτεια
του κάθε συνδυασμού, δηλαδή το σύνολο των εγκύρων
ψηφοδελτίων που έλαβε αυτός, σε κάθε δε συνδυασμό
περιέρχονται τόσες έδρες από την πρώτη φάση της
κατανομής όσες φορές το εκλογικό μέτρο περιέχεται
στην εκλογική δύναμη αυτού.
3. Η κατανομή συνεχίζεται σε δεύτερη φάση, κατά
την οποία αθροίζεται το σύνολο των αχρησιμοποίητων

1506

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

υπόλοιπων εκλογικής δύναμης όλων των συνδυασμών
μετά την κατανομή της προηγούμενης παραγράφου, το
άθροισμα δε που προκύπτει διαιρείται με τον αριθμό
των αδιάθετων, μετά την κατά την προηγούμενη παρά−
γραφο κατανομή, εδρών, αυξημένο κατά ένα.
Το πηλίκο που προκύπτει από τη διαίρεση, παραλειπο−
μένου του κλάσματος, αποτελεί το εκλογικό μέτρο της
δεύτερης φάσης της κατανομής με το οποίο διαιρείται
το αχρησιμοποίητο υπόλοιπο εκλογικής δύναμης κάθε
συνδυασμού, σε κάθε δε συνδυασμό περιέρχονται από
τη δεύτερη αυτή φάση της κατανομής τόσες έδρες
όσες φορές το εκλογικό μέτρο περιέχεται στην αχρη−
σιμοποίητη εκλογική δύναμη αυτού.
Εάν το άθροισμα των εδρών που παραχωρούνται κατά
τα ανωτέρω στους συνδυασμούς, είναι μεγαλύτερο από
τον αριθμό των εδρών που πρέπει να κατανεμηθούν
κατά τη δεύτερη αυτή φάση, η πλεονάζουσα έδρα
αφαιρείται από το συνδυασμό που έχει το μικρότερο
υπόλοιπο εκλογικής δύναμης. Σε περίπτωση ίσου αριθ−
μού υπολοίπων ψήφων ενεργείται κλήρωση και η έδρα
αφαιρείται από το συνδυασμό που δεν ευνοήθηκε από
την κλήρωση.
Σε περίπτωση που η εκλογική δύναμη συνδυασμού
είναι μικρότερη από το εκλογικό μέτρο της πρώτης φά−
σης της κατανομής που προέκυψε σύμφωνα με το τρίτο
εδάφιο της προηγούμενης παραγράφου, ως αχρησιμο−
ποίητη εκλογική δύναμη που μεταφέρεται στη δεύτερη
φάση της κατανομής θεωρείται το σύνολο των εγκύρων
ψήφων σε όλη την Επικράτεια του συνδυασμού αυτού.
4. Οι έδρες που παραμένουν αδιάθετες, μετά την κατά
την προηγούμενη παράγραφο κατανομή, παραχωρούνται
ανά μία και μέχρις εξαντλήσεώς τους στους συνδυα−
σμούς που έχουν το μεγαλύτερο κατά σειρά, μετά την
πρώτη φάση, αχρησιμοποίητο υπόλοιπο εκλογικής δύνα−
μης και αρχή γίνεται από τους συνδυασμούς οι οποίοι δεν
χρησιμοποίησαν το υπόλοιπο αυτό για κατάληψη έδρας
από τη δεύτερη φάση. Οι τυχόν αδιάθετες έδρες από την
εφαρμογή του προηγούμενου εδαφίου παραχωρούνται
ανά μια στους συνδυασμούς με το μεγαλύτερο κατά
σειρά μετά την πρώτη φάση αχρησιμοποίητο υπόλοιπο
εκλογικής δύναμης. Σε περίπτωση δε ίσου αριθμού υπο−
λοίπων ψήφων, ενεργείται κλήρωση και η έδρα παραχω−
ρείται στο συνδυασμό που ευνοήθηκε από την κλήρωση.
Ως αχρησιμοποίητη εν προκειμένω εκλογική δύναμη
θεωρείται και ολόκληρη η εκλογική δύναμη συνδυασμού,
η οποία υπολειπόταν του εκλογικού μέτρου τόσο της
πρώτης φάσης της κατανομής όσο και της δεύτερης.
5. Κόμμα ή συνασπισμός συνεργαζόμενων κομμάτων
που δεν συγκέντρωσε ποσοστό εγκύρων ψηφοδελτίων
τουλάχιστον ίσο με το τρία τοις εκατό (3%) του συ−
νόλου των εγκύρων ψηφοδελτίων, που έλαβαν σε ολό−
κληρη την Επικράτεια τα κόμματα και οι συνασπισμοί
συνεργαζόμενων κομμάτων, δεν δικαιούται έδρα μέλους
στο Ευρωπαϊκό Κοινοβούλιο.
Άρθρο 7
Ανακήρυξη και γνωστοποίηση εκλεγέντων μελών
Πλήρωση κενουμένων εδρών
1. Οι έδρες των μελών του Ευρωπαϊκού Κοινοβουλίου
που περιέρχονται, σύμφωνα με το προηγούμενο άρθρο,
σε κάθε συνδυασμό, καταλαμβάνονται από τους υποψή−
φιους αυτού, κατά τη σειρά των σταυρών προτίμησης
που έλαβε καθένας από αυτούς.

2. Η ανακήρυξη των μελών του Ευρωπαϊκού Κοινοβου−
λίου που εκλέγονται και των αναπληρωματικών τους
γίνεται με ανάλογη εφαρμογή των διατάξεων της πα−
ραγράφου 5 και του πρώτου εδαφίου της παραγράφου
6 του άρθρου 3, του προτελευταίου εδαφίου της παρ.
3 του άρθρου 98 και της παραγράφου 4 του άρθρου
103 του π.δ. 26/2012.
3. Η απόφαση του κατά τα ανωτέρω αρμόδιου Πρω−
τοδικείου Αθηνών για την ανακήρυξη των εκλεγέντων
μελών κοινοποιείται με επιμέλεια του οικείου εισαγγε−
λέα προς όλους τους υποψήφιους, αποστέλλεται δε
το συντομότερο στο Υπουργείο Εσωτερικών, το οποίο
στη συνέχεια ανακοινώνει το περιεχόμενο αυτής στο
Ευρωπαϊκό Κοινοβούλιο και στη Βουλή των Ελλήνων.
4. Οι έδρες των μελών του Ευρωπαϊκού Κοινοβουλίου
που, για οποιονδήποτε λόγο, μένουν κενές, καταλαμβά−
νονται από τους ανακηρυχθέντες αναπληρωματικούς
του ίδιου συνδυασμού κατά τη σειρά της ανακήρυξής
τους.
5. Σε περίπτωση που δεν υπάρχουν ή εξαντλήθηκε ο
αριθμός των, κατά την προηγούμενη παράγραφο, ανα−
πληρωματικών μελών, διενεργείται αναπληρωματική
εκλογή, κατά την οποία εφαρμόζονται αναλόγως όλες
οι διατάξεις του παρόντος νόμου. Κατά την αναπληρω−
ματική αυτή εκλογή οι κατά το άρθρο 3 του παρόντος
συνδυασμοί περιέχουν αριθμό υποψηφίων μέχρι το τρι−
πλάσιο των κενών εδρών.
6. Έδρες μελών του Ευρωπαϊκού Κοινοβουλίου, που
κενώθηκαν μέσα στο τελευταίο έτος της περιόδου του
Κοινοβουλίου αυτού, δεν πληρούνται με αναπληρωμα−
τική εκλογή, εφόσον ο αριθμός των κενών εδρών δεν
υπερβαίνει το ένα τέταρτο του όλου αριθμού των εδρών
που κάθε φορά αναλογούν στην Ελλάδα.
Άρθρο 8
Ενστάσεις κατά του κύρους των εκλογών
Επανάληψη ψηφοφορίας
1. Το Ευρωπαϊκό Κοινοβούλιο επαληθεύει την εκλογή
των μελών του και αποφαίνεται για τις αμφισβητήσεις
– ενστάσεις, οι οποίες τυχόν θα εγερθούν με βάση τις δι−
ατάξεις της Πράξης της προσαρτημένης στην απόφαση
του Συμβουλίου των Ευρωπαϊκών Κοινοτήτων, της 20ής
Σεπτεμβρίου 1976, για την εκλογή των αντιπροσώπων
στη Συνέλευση με άμεση καθολική ψηφοφορία, όπως
αυτή τροποποιήθηκε με την απόφαση του Συμβουλίου
της 25ης Ιουνίου 2002 και της 23ης Σεπτεμβρίου 2002.
2. Κάθε άλλη ένσταση που τυχόν ασκηθεί κατά του
κύρους των, κατά τον παρόντα νόμο, εκλογών, η οποία
αναφέρεται είτε σε εκλογικές παραβάσεις σχετικά με
τη διενέργεια αυτών είτε σε έλλειψη των νομίμων προ−
σόντων, εκδικάζεται από το κατά το άρθρο 100 του
Συντάγματος Ανώτατο Ειδικό Δικαστήριο, με ανάλογη
εφαρμογή των διατάξεων του ν. 345/1976 «Περί κυρώ−
σεως του Κώδικος του κατά το άρθρον 100 του Συ−
ντάγματος Ανωτάτου Ειδικού Δικαστηρίου», οι οποίες
αφορούν στον έλεγχο και την εκδίκαση των βουλευτι−
κών εκλογών.
Ένσταση δικαιούνται να ασκήσουν τα κόμματα ή οι
συνασπισμοί κομμάτων που προτείνουν τους συνδυα−
σμούς, κάθε υποψήφιος που ανακηρύχθηκε κατά την
εκλογή αυτή, καθώς και κάθε εκλογέας εγγεγραμμένος
στους εκλογικούς καταλόγους.
Ως προς τους λόγους ένστασης εφαρμόζονται ανα−
λόγως οι διατάξεις του άρθρου 126 του π.δ. 26/2012.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
3. Σε περίπτωση ακύρωσης εκλογής για παράβαση
των διατάξεων του νόμου και γενικά για πλημμέλει−
ες, η ψηφοφορία επαναλαμβάνεται στα τμήματα που
ακυρώθηκε η εκλογή, μέσα σε ένα μήνα από τη δημο−
σίευση της σχετικής απόφασης του Ανωτάτου Ειδικού
Δικαστηρίου, με βάση τους εκλογικούς καταλόγους που
χρησιμοποιήθηκαν κατά την αρχική ψηφοφορία. Κατά
την επανάληψη της ψηφοφορίας για το λόγο αυτόν δεν
επιτρέπεται πρόταση και ανακήρυξη νέων υποψηφίων.
Με απόφαση του Υπουργού Εσωτερικών ορίζεται η
ημέρα διενέργειας της επαναληπτικής ψηφοφορίας και
κάθε άλλη αναγκαία λεπτομέρεια.
4. Εάν σε κάποιο εκλογικό τμήμα η ψηφοφορία δεν
διενεργήθηκε για οποιονδήποτε λόγο, αυτή διεξάγεται
την επόμενη Κυριακή, με την έκδοση, για το σκοπό
αυτόν, προγράμματος ψηφοφορίας της οικείας δημο−
τικής αρχής.
5. Η εκλογή μέλους στο Ευρωπαϊκό Κοινοβούλιο, η
οποία επήλθε ύστερα από ακύρωση από το κατά το
άρθρο 100 του Συντάγματος Ανώτατο Ειδικό Δικαστή−
ριο, θεωρείται ότι έγινε από την ημέρα της διενέργειας
των γενικών εκλογών των μελών αυτών.
6. Αν επαναληφθεί η ψηφοφορία σε κάποια εκλογικά
τμήματα για παράβαση των διατάξεων του νόμου ή
για πλημμέλειες γενικά, το νέο αποτέλεσμα δεν ασκεί
καμία επιρροή στο σύνολο των ψήφων των κομμάτων
ή των συνασπισμών κομμάτων και στο ποσοστό τους
σε όλη την Επικράτεια, όπως αυτό καθορίστηκε από
την Ανώτατη Εφορευτική Επιτροπή του άρθρου 101 του
π.δ. 26/2012.
Άρθρο 9
Εφαρμογή διατάξεων εκλογικής νομοθεσίας
1. Οι διατάξεις της εκλογικής νομοθεσίας (π.δ. 26/2012)
που αφορούν: α) τη μη ενέργεια προσωπικής κράτησης
(άρθρο 105), β) τις επιδόσεις και ατέλειες (άρθρο 107),
γ) τις αποζημιώσεις των αντιπροσώπων της δικαστικής
αρχής κ.λπ. (άρθρο 108), δ) τον υπολογισμό προθεσμιών
(άρθρο 128), ε) την προμήθεια εκλογικών ειδών (άρθρο
130) και στ) τη συγκρότηση ειδικών συνεργείων από
υπαλλήλους κ.λπ. για την αντιμετώπιση των εκτάκτων
αναγκών κατά την προπαρασκευή και διενέργεια των
εκλογών, την καταβολή ειδικών αποζημιώσεων (άρθρα
25 και 131), εφαρμόζονται αναλόγως και κατά την εκλο−
γή των μελών του Ευρωπαϊκού Κοινοβουλίου. Επίσης
εφαρμόζονται αναλόγως και οι πειθαρχικές, ποινικές και
δικονομικές διατάξεις της νομοθεσίας αυτής.
Με απόφαση του Υπουργού Εσωτερικών μπορούν να
τεθούν σε εφαρμογή και οι διατάξεις του άρθρου 106
της ανωτέρω εκλογικής νομοθεσίας για την ανάκληση
και απαγόρευση κανονικών αδειών.
2. Σε περίπτωση τροποποίησης, συμπλήρωσης ή αντι−
κατάστασης εν μέρει ή συνολικά των διατάξεων της
εκλογικής νομοθεσίας για τα θέματα για τα οποία ο πα−
ρών νόμος παραπέμπει σε αυτές για ανάλογη εφαρμογή,
θα ισχύουν οι διατάξεις αυτές όπως τροποποιήθηκαν ή
συμπληρώθηκαν ή αντικαταστάθηκαν.
3. Εφόσον η διενέργεια των, κατά τον παρόντα νόμο,
εκλογών συμπέσει με την ημέρα διενέργειας των γενι−
κών βουλευτικών εκλογών που προβλέπονται από τις
διατάξεις των άρθρων 51 και 53 του Συντάγματος, η
ψηφοφορία για την εκλογή των μελών του Ευρωπαϊκού
Κοινοβουλίου θα διεξαχθεί στα ίδια εκλογικά τμήματα
και καταστήματα ψηφοφορίας, τα οποία θα ορισθούν

1507

για την ψηφοφορία των βουλευτικών εκλογών και ενώ−
πιον του ίδιου αντιπροσώπου της δικαστικής αρχής και
των ίδιων λοιπών μελών των εφορευτικών επιτροπών, οι
οποίοι μπορούν, για την αντιμετώπιση των αναγκών της
ψηφοφορίας αυτής, να αναθέτουν καθήκοντα γραμμα−
τέα αυτών σε δημόσιο ή δημοτικό ή υπάλληλο νομικού
προσώπου δημοσίου δικαίου, ο οποίος υποχρεούται να
εκπληρώσει αυτά ή σε έναν εκλογέα.
Σε περίπτωση που δεν επαρκούν τα πρόσωπα που,
κατά τις διατάξεις της παρ. 3 του άρθρου 68 του π.δ. 26/
2012, διορίζονται ως αντιπρόσωποι της δικαστικής αρ−
χής, η οποία διαπιστώνεται από το Α΄ Τμήμα του Αρείου
Πάγου, μπορούν να διορίζονται ως δικαστικοί αντιπρό−
σωποι και οι μόνιμοι δημόσιοι πολιτικοί υπάλληλοι ή μό−
νιμοι υπάλληλοι της Περιφέρειας, που είναι πτυχιούχοι
Νομικής με βαθμό τουλάχιστον Γ΄ ή πτυχιούχοι άλλων
σχολών που κατέχουν θέση προϊσταμένου τουλάχιστον
τμήματος. Οι μόνιμοι δημόσιοι πολιτικοί υπάλληλοι που
μπορούν να διοριστούν ως αντιπρόσωποι της δικαστικής
αρχής, περιλαμβάνονται σε ονομαστικές καταστάσεις
που συντάσσονται από τους Αντιπεριφερειάρχες, οι
οποίες, με μέριμνα του Υπουργείου Εσωτερικών, απο−
στέλλονται στην Εισαγγελία του Αρείου Πάγου μέσα
στην προβλεπόμενη από το τελευταίο εδάφιο της παρ.
6 του άρθρου 68 του π.δ. 26/2012 προθεσμία.
Σε περίπτωση διενέργειας των ανωτέρω δύο εκλογών
την ίδια ημέρα για την εκλογή των μελών του Ευρω−
παϊκού Κοινοβουλίου, θα χρησιμοποιηθούν χωριστές
κάλπες, οι οποίες θα φέρουν διακριτικό γνώρισμα. Το
διακριτικό αυτό γνώρισμα και κάθε άλλη λεπτομέρεια
που αφορά στο μέγεθος, το σχήμα κ.λπ. των καλπών,
καθώς και όλα τα λοιπά θέματα που ανακύπτουν από
την ταυτόχρονη διενέργεια των δύο εκλογών, ρυθμίζο−
νται με απόφαση του Υπουργού Εσωτερικών.
Σε περίπτωση ταυτόχρονης διενέργειας γενικών βου−
λευτικών εκλογών και εκλογών για την ανάδειξη των
μελών του Ευρωπαϊκού Κοινοβουλίου, η απόχρωση των
ψηφοδελτίων και των αντίστοιχων φακέλων πρέπει να
είναι εμφανώς διαφορετική.
5. Εκτός από τις περιπτώσεις στις οποίες με τον πα−
ρόντα νόμο γίνεται ρητή παραπομπή σε διατάξεις του
π.δ. 26/2012, οι λοιπές διατάξεις αυτού εφαρμόζονται
συμπληρωματικά και για την εκλογή των μελών του
Ευρωπαϊκού Κοινοβουλίου, για όσα θέματα δεν ρυθμί−
ζονται από τον παρόντα νόμο.
Άρθρο 10
Δικαιώματα μελών του Ευρωπαϊκού Κοινοβουλίου
Τα μέλη του Ευρωπαϊκού Κοινοβουλίου δικαιούνται
όλων των ατελειών και απαλλαγών που αναφέρονται
στα ταχυδρομικά τέλη, την τηλεφωνική επικοινωνία και
την ελεύθερη μετακίνηση στο εσωτερικό, που προβλέ−
πονται για τους Έλληνες βουλευτές.
Άρθρο 11
Καθορισμός εκλογικής χρηματοδότησης
Το δεύτερο εδάφιο της παρ. 4β του άρθρου 1 του
ν. 3023/2002 (Α΄ 146) αντικαθίσταται ως εξής:
«Η απόφαση εκδίδεται το πρώτο τρίμηνο του έτους
κατά το οποίο λήγει η βουλευτική περίοδος ή του έτους
διεξαγωγής εκλογών για την ανάδειξη των μελών του
Ευρωπαϊκού Κοινοβουλίου και δημοσιεύεται στην Εφη−
μερίδα της Κυβερνήσεως.»

1508

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 12
Κατανομή εκλογικής χρηματοδότησης

τους υποψήφιους βουλευτές στη μεγαλύτερη εκλογική
περιφέρεια της Χώρας.»

Η περίπτωση α΄ της παρ. 2 του άρθρου 3 του ν. 3023/
2002 αντικαθίσταται ως εξής:
«Σε περίπτωση διενέργειας βουλευτικών εκλογών
ποσοστό πενήντα τοις εκατό (50%) καταβάλλεται στα
κόμματα και τους συνασπισμούς που εμπίπτουν στην
περίπτωση α΄ της παραγράφου 2 του άρθρου 2 και
ποσοστό δέκα τοις εκατό (10%) καταβάλλεται στα πο−
λιτικά κόμματα και τους συνασπισμούς από τους συνδυ−
ασμούς των οποίων έχουν εκλεγεί μέλη στο Ευρωπαϊκό
Κοινοβούλιο. Σε περίπτωση διενέργειας εκλογών για
την ανάδειξη των μελών του Ευρωπαϊκού Κοινοβουλί−
ου, ποσοστό 50% καταβάλλεται στα κόμματα και τους
συνασπισμούς που εμπίπτουν στην περίπτωση β΄ της
παραγράφου 2 του άρθρου 2 και ποσοστό 10% κατα−
βάλλεται στα πολιτικά κόμματα και τους συνασπισμούς
με βουλευτές εκλεγμένους στις τελευταίες βουλευτικές
εκλογές. Η κατανομή στα δικαιούχα πολιτικά κόμματα
και τους συνασπισμούς γίνεται σύμφωνα με όσα ορί−
ζονται στην παράγραφο 3 του παρόντος άρθρου, με
βάση τον αριθμό των έγκυρων ψηφοδελτίων που συ−
γκέντρωσαν κατά περίπτωση στις τελευταίες γενικές
βουλευτικές εκλογές ή εκλογές για την ανάδειξη των
μελών του Ευρωπαϊκού Κοινοβουλίου.»

Άρθρο 15
Σύνθεση της Διακομματικής Επιτροπής Εκλογών

Άρθρο 13
Απαγορεύσεις για τους υποψήφιους ευρωβουλευτές
κατά την προεκλογική περίοδο
Οι περιπτώσεις α΄ και β΄ της παρ. 2 του άρθρου 12 του
ν. 3023/2002 αντικαθίστανται ως ακολούθως:
«α. Σε κάθε ραδιοφωνικό ή τηλεοπτικό σταθμό εθνι−
κής εμβέλειας, επιτρέπεται η εμφάνιση του υποψήφιου
βουλευτή, κατά τη διάρκεια της προεκλογικής περιόδου,
μόνο μία φορά. Αντιστοίχως για κάθε υποψήφιο μέλος
στο Ευρωπαϊκό Κοινοβούλιο, είναι επιτρεπτές μέχρι δύο
εμφανίσεις.
β. Σε κάθε ραδιοφωνικό ή τηλεοπτικό σταθμό τοπικής
ή περιφερειακής εμβέλειας, επιτρέπεται η εμφάνιση
του υποψήφιου βουλευτή, κατά τη διάρκεια της πιο
πάνω περιόδου, μέχρι δύο φορές. Για τον υποψήφιο στις
εκλογές για την ανάδειξη των μελών του Ευρωπαϊκού
Κοινοβουλίου, είναι επιτρεπτές κατά τη διάρκεια της
προεκλογικής περιόδου μέχρι τρεις (3) εμφανίσεις σε
κάθε ραδιοφωνικό ή τηλεοπτικό σταθμό τοπικής ή πε−
ριφερειακής εμβέλειας, που εδρεύει στα διοικητικά όρια
καθεμιάς από τις δεκατρείς Περιφέρειες της Χώρας.»
Άρθρο 14
Ανώτατο όριο δαπανών
για τους υποψήφιους ευρωβουλευτές
Η παρ. 4 του άρθρου 14 του ν. 3023/2002 αντικαθίστα−
ται ως ακολούθως:
«4. Το ανώτατο επιτρεπόμενο όριο εκλογικών δαπανών
για κάθε υποψήφιο βουλευτή Επικρατείας στις βουλευ−
τικές εκλογές καθορίζεται στο ύψος που ισχύει κάθε
φορά για τους υποψήφιους βουλευτές της Α΄ Εκλογικής
Περιφέρειας Αθηνών, ενώ το ανώτατο επιτρεπόμενο
όριο εκλογικών δαπανών για κάθε υποψήφιο στις εκλο−
γές για την ανάδειξη των μελών του Ευρωπαϊκού Κοι−
νοβουλίου, καθορίζεται στο ποσό των εκατόν τριάντα
πέντε χιλιάδων (135.000) ευρώ, ποσό που αντιστοιχεί για

Το άρθρο 28 του ν. 3023/2002 αντικαθίσταται ως ακο−
λούθως:
«Άρθρο 28
1. Με απόφαση του Υπουργού Εσωτερικών που εκ−
δίδεται εντός τριών (3) ημερών από την προκήρυξη
γενικών βουλευτικών εκλογών και δημοσιεύεται στην
Εφημερίδα της Κυβερνήσεως, συγκροτείται Διακομματι−
κή Επιτροπή Εκλογών, στην οποία μετέχει ο παραπάνω
Υπουργός ως πρόεδρος, ένας εκπρόσωπος κάθε κόμμα−
τος ή συνασπισμού, που εκπροσωπείτο στη Βουλή που
διαλύθηκε, καθώς και ένας εκπρόσωπος κάθε κόμματος
ή συνασπισμού που έχει εκλέξει μέλη στο Ευρωπαϊκό
Κοινοβούλιο και που δεν εκπροσωπείται στη Βουλή.
Έργο της Επιτροπής είναι η υποβολή προτάσεων για την
ορθή εφαρμογή των διατάξεων του παρόντος νόμου.
2. Στη Διακομματική Επιτροπή Εκλογών που συγκρο−
τείται σύμφωνα με την παράγραφο 1, συμμετέχουν εκ−
πρόσωποι κομμάτων και συνασπισμών που δεν εκπρο−
σωπούνταν στη Βουλή που διαλύθηκε, εφόσον έχουν
καταρτίσει πλήρεις συνδυασμούς, τουλάχιστον, στο
70% των εκλογικών περιφερειών της Χώρας. Για την
εφαρμογή του προηγούμενου εδαφίου, δεν λαμβάνεται
υπόψη η προσαύξηση του αριθμού των υποψηφίων του
συνδυασμού ανά εκλογική περιφέρεια, κατά τα οριζό−
μενα στις διατάξεις της παρ. 6 του άρθρου 34 του π.δ.
26/2012. Η σχετική απόφαση του Υπουργού Εσωτερικών
εκδίδεται εντός τριών (3) ημερών από την ανακήρυξη
των συνδυασμών.
3. Για το έτος κατά το οποίο λήγει η βουλευτική πε−
ρίοδος, η Διακομματική Επιτροπή Εκλογών συγκροτεί−
ται εντός του πρώτου διμήνου τούτου και απαρτίζεται
από έναν εκπρόσωπο κάθε κόμματος ή συνασπισμού
που αντιπροσωπεύεται στη Βουλή, καθώς και από έναν
εκπρόσωπο κάθε κόμματος ή συνασπισμού που έχει
εκλέξει μέλη στο Ευρωπαϊκό Κοινοβούλιο, εφόσον δεν
εκπροσωπείται στη Βουλή.
4. Κατά το έτος διεξαγωγής των εκλογών για την
ανάδειξη των μελών του Ευρωπαϊκού Κοινοβουλίου, η
Διακομματική Επιτροπή Εκλογών συγκροτείται εντός
του πρώτου τριμήνου και σε αυτή μετέχει ο Υπουργός
Εσωτερικών ως Πρόεδρος και απαρτίζεται από έναν
εκπρόσωπο κάθε κόμματος ή συνασπισμού που έχει
εκλέξει μέλη στο Ευρωπαϊκό Κοινοβούλιο και από έναν
εκπρόσωπο κάθε κόμματος ή συνασπισμού που εκπρο−
σωπείται στη Βουλή εφόσον δεν έχει εκλέξει μέλη στο
Ευρωπαϊκό Κοινοβούλιο. Έργο της Επιτροπής είναι η
υποβολή προτάσεων για την ορθή εφαρμογή των δια−
τάξεων του παρόντος νόμου.
5. Στη Διακομματική Επιτροπή Εκλογών που συγκρο−
τείται για τις εκλογές του Ευρωπαϊκού Κοινοβουλίου,
συμμετέχουν μετά την ανακήρυξή τους από το αρμόδιο
δικαστήριο και εκπρόσωποι κομμάτων και συνασπισμών
που δεν εκπροσωπούνται ούτε στη Βουλή ούτε στο
Ευρωπαϊκό Κοινοβούλιο. Στην περίπτωση αυτή η σχε−
τική απόφαση του Υπουργού εκδίδεται εντός τριών (3)
ημερών από την ανακήρυξη των συνδυασμών.
6. Αν ένα ή περισσότερα κόμματα ή συνδυασμοί
κομμάτων δεν υποδείξουν τον εκπρόσωπό τους εντός

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
δύο ημερών από τη λήψη του σχετικού ερωτήματος, η
Διακομματική Επιτροπή Εκλογών για τις βουλευτικές
εκλογές ή τις εκλογές για την ανάδειξη των μελών του
Ευρωπαϊκού Κοινοβουλίου μπορεί να συγκροτηθεί ή να
συμπληρωθεί χωρίς τη συμμετοχή εκπροσώπου τους.»
Άρθρο 16
Δημοσκοπήσεις
1. Από το εδάφιο α΄ της παρ. 1 του άρθρου 7 του
ν. 3603/2007 απαλείφεται η φράση «των εκλογών για την
ανάδειξη αντιπροσώπων στο Ευρωπαϊκό Κοινοβούλιο».
2. Μετά το εδάφιο β΄ της παρ. 1 του άρθρου 7 του
ν. 3603/2007 προστίθενται εδάφια γ΄ και δ΄ ως εξής:
«γ. Μία (1) ημέρα πριν από τη διενέργεια των εκλογών
για την ανάδειξη των μελών του Ευρωπαϊκού Κοινοβου−
λίου και έως τη 19η ώρα της ημέρας της ψηφοφορίας,
απαγορεύεται η δημοσιοποίηση δημοσκοπήσεων για
την πρόθεση ψήφου των εκλογέων και η καθ’ οιονδή−
ποτε τρόπο μετάδοση αποτελεσμάτων των δημοσκο−
πήσεων, καθώς και η καθ’ οιονδήποτε τρόπο μετάδοση
και αναμετάδοσή τους από τα μέσα ενημέρωσης, με
οποιονδήποτε τρόπο και αν διανέμονται ή εκπέμπουν.
δ. Με την επιφύλαξη του προηγούμενου εδαφίου, μία
(1) ημέρα πριν από τη διενέργεια των εκλογών για την
ανάδειξη των μελών του Ευρωπαϊκού Κοινοβουλίου και
μέχρι τη 19η ώρα της ημέρας της ψηφοφορίας, απαγο−
ρεύεται στους δημόσιους και ιδιωτικούς ραδιοφωνικούς
και τηλεοπτικούς σταθμούς ελεύθερης λήψης, στους
φορείς παροχής συνδρομητικών ραδιοφωνικών και τη−
λεοπτικών υπηρεσιών, σε κάθε είδους εφημερίδα και
περιοδικό, καθώς και στα πολιτικά κόμματα και στους
υποψηφίους, η καθ’ οιονδήποτε τρόπο δημοσιοποίηση
ή μετάδοση ή αναμετάδοση οποιασδήποτε έρευνας
γνώμης, με οποιονδήποτε τρόπο και αν διενεργείται,
σχετικά με τις πολιτικές τάσεις, απόψεις και προτιμή−
σεις της κοινής γνώμης, για πολιτικά κόμματα, πολιτικές
θέσεις και πρόσωπα ή άλλα οικονομικά και κοινωνικά
ζητήματα.»
3. Η παράγραφος γ΄ του άρθρου 21 του ν. 3202/2003
(Α΄ 284) αντικαθίσταται ως ακολούθως:
«γ. Μία (1) ημέρα πριν από τη διενέργεια των δημοτι−
κών και περιφερειακών εκλογών και των τυχόν επανα−
ληπτικών δημοτικών και περιφερειακών εκλογών και έως
τη 19η ώρα της ημέρας της ψηφοφορίας, απαγορεύεται
η δημοσιοποίηση δημοσκοπήσεων για την πρόθεση ψή−
φου των εκλογέων και η καθ’ οιονδήποτε τρόπο μετά−
δοση αποτελεσμάτων των δημοσκοπήσεων, καθώς και
η καθ’ οιονδήποτε τρόπο μετάδοση και αναμετάδοσή
τους από τα μέσα ενημέρωσης, με οποιονδήποτε τρόπο
και αν διανέμονται ή εκπέμπουν.
Με την επιφύλαξη του προηγούμενου εδαφίου, μία
(1) ημέρα πριν από τη διενέργεια των δημοτικών και
περιφερειακών εκλογών και των τυχόν επαναληπτικών
δημοτικών και περιφερειακών εκλογών και μέχρι τη
19η ώρα της ημέρας της ψηφοφορίας, απαγορεύεται
στους δημόσιους και ιδιωτικούς ραδιοφωνικούς και τη−
λεοπτικούς σταθμούς ελεύθερης λήψης, στους φορείς
παροχής συνδρομητικών ραδιοφωνικών και τηλεοπτικών
υπηρεσιών, σε κάθε είδους εφημερίδα και περιοδικό,
καθώς και στους συνδυασμούς και στους υποψηφίους,
η καθ’ οιονδήποτε τρόπο δημοσιοποίηση ή μετάδοση
ή αναμετάδοση οποιασδήποτε έρευνας γνώμης, με
οποιονδήποτε τρόπο και αν διενεργείται, σχετικά με
τις πολιτικές τάσεις, απόψεις και προτιμήσεις της κοινής

1509

γνώμης, για συνδυασμούς, πολιτικές θέσεις και πρόσω−
πα ή άλλα οικονομικά και κοινωνικά ζητήματα.»
Άρθρο 17
Διορισμός εποπτών εκλογών
στις ελληνικές πρεσβευτικές και προξενικές αρχές
στα κράτη − μέλη της Ε.Ε.
Το τρίτο εδάφιο της παρ. 1 του άρθρου 5 του
ν. 1427/1984 (Α΄40) αντικαθίσταται ως ακολούθως:
«Ο διορισμός τους γίνεται από το Α΄ Τμήμα του Αρεί−
ου Πάγου, ύστερα από κοινή απόφαση των Υπουργών
Εσωτερικών και Εξωτερικών με την οποία καθορίζεται
ο αριθμός των εποπτών κατά πρεσβευτική ή προξενική
αρχή, οι προθεσμίες για το διορισμό και την άφιξη των
εποπτών και των γραμματέων τους στην έδρα της οικεί−
ας αρχής, καθώς και κάθε άλλη αναγκαία λεπτομέρεια.»
Άρθρο 18
Καταργούμενες διατάξεις
1. Το άρθρο 13 του ν. 1443/1984 (Α΄ 73) καταργείται.
2. Τα πρώτα δύο εδάφια της παρ. 2 του άρθρου 5 του
ν. 1427/1984 καταργούνται.
3. Από την έναρξη ισχύος του παρόντος νόμου καταρ−
γείται ο ν. 1180/1981 (Α΄ 188).
Άρθρο 19
Τελικές − Εξουσιοδοτικές και μεταβατικές διατάξεις
1. Η παρ. 3 του άρθρου 30 του ν. 3023/2002 αντικαθί−
σταται ως ακολούθως:
«3. Οι διατάξεις των παραγράφων 1 και 2 του παρόντος
άρθρου εφαρμόζονται ανάλογα στις εκλογές για την
ανάδειξη των μελών του Ευρωπαϊκού Κοινοβουλίου.»
2. Στο άρθρο 31 του ν. 3023/2002 προστίθεται παρά−
γραφος 5 ως ακολούθως:
«5. Οι διατάξεις του παρόντος νόμου εφαρμόζονται
ανάλογα στις εκλογές για την ανάδειξη των μελών του
Ευρωπαϊκού Κοινοβουλίου, για όσα θέματα δεν προβλέ−
πεται ειδική ρύθμιση.»
3. Για τις πρώτες μετά την έναρξη ισχύος του παρό−
ντος νόμου εκλογές για την ανάδειξη των μελών στο
Ευρωπαϊκό Κοινοβούλιο, η προθεσμία της παρ. 4β του
άρθρου 1 του ν. 3023/2002 παρατείνεται μέχρι το πρώτο
δεκαπενθήμερο του Απριλίου 2014. Ομοίως η προθεσμία
της παραγράφου 4 του άρθρου 28 του ν. 3023/2002,
όπως η διάταξη αυτή τροποποιείται με τον παρόντα
νόμο, παρατείνεται μέχρι το πρώτο δεκαπενθήμερο του
Απριλίου 2014.
4. Κατ’ εξαίρεση του άρθρου 2 του παρόντος νόμου
για την πρώτη εφαρμογή του δεν μπορούν να ανακη−
ρυχθούν υποψήφιοι ούτε να εκλεγούν μέλη του Ευρω−
παϊκού Κοινοβουλίου, οπουδήποτε και αν υπηρέτησαν
εντός της Ελληνικής Επικράτειας μέσα στις τελευταίες
τριάντα (30) ημέρες πριν από την ανακήρυξη των υπο−
ψηφίων για τις εκλογές του Ευρωπαϊκού Κοινοβουλίου
του Μαΐου 2014, τα πρόσωπα που αναφέρονται στην
παράγραφο 3 του άρθρου 56 του Συντάγματος.
Άρθρο 20
Παράγραφος 1: Κατάργηση υποχρέωσης τήρησης
Ειδικού Βιβλίου Καταχώρισης Νεοπροσλαμβανόμενου
Προσωπικού
1. «Η περίπτωση στ΄ της παρ. 9 του άρθρου 26 του
α.ν. 1846/1951 (Α΄ 79), όπως ισχύει, καταργείται από
1.6. 2014.»

1510

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

Παράγραφος 2: Τροποποίηση αρμοδιοτήτων Ε.ΥΠ.Ε.Α.
μετά την κατάργηση του Ειδικού Βιβλίου
1. Τα δεύτερο και τρίτο εδάφια της περίπτωσης β΄
της παρ. 1 του άρθρου 1 του ν. 2556/1997 (Α΄ 270), όπως
ισχύει, αντικαθίστανται από 1.6.2014 ως εξής:
«Διενέργεια επιτόπιων ελέγχων σε επιχειρήσεις για
τη διαπίστωση της υποβολής και τήρησης, ορθής ή μη,
των εντύπων Ε3 (αναγγελία πρόσληψης) και Ε4 (πίνακας
προσωπικού), όπως αυτά καταγράφονται στο άρθρο 2
της υπ’ αριθμ. 5072/6/25.2.2013 (Β΄ 449) απόφασης του
Υπουργού Εργασίας, Κοινωνικής Ασφάλισης και Πρό−
νοιας, όπως αυτή κάθε φορά ισχύει, καθώς και για την
ορθή εφαρμογή της νομοθεσίας του ΙΚΑ − ΕΤΑΜ.
Ο έλεγχος αυτός αφορά στην επιβολή προστίμου περί
μη αναγραφής εργαζομένου στον πίνακα προσωπικού.
Σε περίπτωση μη τήρησης και μη ανάρτησης του πίνακα
προσωπικού επιβάλλονται πρόστιμα, όπως αυτά ορίζο−
νται με την απόφαση της περίπτωσης 7 της παρούσας
παραγράφου.
Έλεγχος της ορθής υπαγωγής στην ασφάλιση και της
τήρησης της ασφαλιστικής νομοθεσίας.»
2. Τις αρμοδιότητες ελέγχου και επιβολής των ανω−
τέρω προστίμων ασκούν και οι αρμόδιοι υπάλληλοι των
υποκαταστημάτων του ΙΚΑ − ΕΤΑΜ.
3. Καθένα από τα ανωτέρω πρόστιμα του τρίτου εδα−
φίου της περίπτωσης β΄ της παρ. 1 του άρθρου 1 του
ν. 2556/1997 (Α΄ 270) επιβάλλεται από τους αρμόδιους
ελεγκτές της Ε.ΥΠ.Ε.Α. και τους επιθεωρητές του Σ.ΕΠ.Ε.
άπαξ για την ίδια ημερολογιακή ημέρα για την αυτή
αιτία στην ίδια επιχείρηση.
4. Τα ανωτέρω πρόστιμα που επιβάλλονται από τους
ελεγκτές της Ε.ΥΠ.Ε.Α. και τους αρμόδιους υπαλλήλους
των υποκαταστημάτων του ΙΚΑ−ΕΤΑΜ αποτελούν έσοδα
του ΙΚΑ−ΕΤΑΜ.
5. Τα Ειδικά Βιβλία Καταχώρισης Νεοπροσλαμβανό−
μενου Προσωπικού τηρούνται έως τις 31.5.2014, φυλάσ−
σονται από τον εργοδότη για δέκα (10) έτη από της
νόμιμης θεωρήσεώς τους και επιδεικνύονται κατά τους
επιτόπιους ελέγχους. Παράβαση της υποχρέωσης αυτής
ή οποιαδήποτε άλλη παράβαση, όπως αυτές προσδιο−
ρίζονται στην περίπτωση στ΄ της παρ. 9 του άρθρου 26
του α.ν. 1846/1951, όπως ίσχυε μέχρι την προηγούμενη
ημέρα της έναρξης ισχύος του παρόντος άρθρου για
χρονικά διαστήματα μέχρι την έναρξη ισχύος της υπο−
χρέωσης ηλεκτρονικής υποβολής των εντύπων Ε3 και
Ε4, επιφέρουν την επιβολή των αντίστοιχων προστίμων
που ίσχυαν μέχρι την προηγούμενη ημέρα της έναρξης
ισχύος του παρόντος άρθρου. Τα επιβαλλόμενα αυτά
πρόστιμα αποτελούν έσοδα του ΙΚΑ−ΕΤΑΜ, οι δε πρά−
ξεις επιβολής, επίδοσης και βεβαίωσης, καθώς και τυχόν
αμφισβήτηση αυτών συνεχίζουν να γίνονται κατά τις
διατάξεις του Κανονισμού Ασφάλισης του ΙΚΑ−ΕΤΑΜ.
6. Με απόφαση του Υπουργού Εργασίας, Κοινωνι−
κής Ασφάλισης και Πρόνοιας που εκδίδεται μέχρι τις
10.5.2014, μετά από γνώμη του Δ.Σ. του ΙΚΑ−ΕΤΑΜ και
του Σ.Ε.Π.Ε., δύναται να ρυθμίζεται το ύψος, ο τρόπος
υπολογισμού του προστίμου, η διαδικασία, ο συγχρονι−
σμός των ελεγκτικών υπηρεσιών, ο τρόπος και ο χρόνος
διαβίβασης των εκθέσεων και δελτίων ελέγχου μεταξύ
των αρμόδιων υπηρεσιών και κάθε άλλο ειδικό θέμα ή
αναγκαία λεπτομέρεια που αφορά την εφαρμογή των
προηγούμενων παραγράφων.
7. Η ισχύς του άρθρου αυτού αρχίζει την 1.6.2014.

Παράγραφος 3: Διοικητικό Συμβούλιο του Ταμείου
Πρόνοιας Ιδιωτικού Τομέα
Α. Το πρώτο εδάφιο της παρ. 1 του άρθρου 108 του
ν. 3655/2008 (Α΄ 58) αντικαθίσταται ως εξής:
«1. Το Ταμείο Πρόνοιας Ιδιωτικού Τομέα διοικείται από
εννεαμελές Διοικητικό Συμβούλιο που αποτελείται από:».
Β. Η περίπτωση β΄ της παρ. 1 του άρθρου 108 του
ν. 3655/2008 (Α΄ 58) αντικαθίσταται ως εξής:
«β) Έξι (6) εκπροσώπους των ασφαλισμένων, εκ των
οποίων οι τρεις (3) υποδεικνύονται, ανά ένας, από τις
οικείες δευτεροβάθμιες και τριτοβάθμιες οργανώσεις
των Τομέων Πρόνοιας Υπαλλήλων Εμπορικών Καταστη−
μάτων, Ξενοδοχοϋπαλλήλων και Εργατοϋπαλλήλων Με−
τάλλου και οι τρεις (3) από τις οικείες δευτεροβάθμιες
και τριτοβάθμιες οργανώσεις των υπολοίπων Τομέων,
με τους αναπληρωτές τους.»
Γ. Κατά την πρώτη εφαρμογή των διατάξεων του
παρόντος άρθρου οι εκπρόσωποι των ασφαλισμένων
των Τομέων Πρόνοιας Υπαλλήλων Εμπορικών Κατα−
στημάτων, Ξενοδοχοϋπαλλήλων και Εργατοϋπαλλή−
λων Μετάλλου που ήδη συμμετέχουν στο Διοικητικό
Συμβούλιο του Τ.Α.Π.Ι.Τ. παραμένουν μέχρι τη λήξη της
θητείας τους ενώ οι εκπρόσωποι των ασφαλισμένων
των υπολοίπων Τομέων επιλέγονται από τον Υπουργό
Εργασίας, Κοινωνικής Ασφάλισης και Πρόνοιας μεταξύ
των ήδη συμμετεχόντων στο Διοικητικό Συμβούλιο εκ−
προσώπων των ασφαλισμένων των υπολοίπων Τομέων
και διορίζονται για το υπόλοιπο της θητείας των μελών
του Διοικητικού Συμβουλίου του Τ.Α.Π.Ι.Τ..
Παράγραφος 4: Οι διατάξεις του άρθρου 26 του
ν. 4208/2013 (Α΄ 252) καταργούνται από τότε που ίσχυ−
σαν.
Παράγραφος 5: Ασφάλιση ωφελούμενων κοινωφελούς
εργασίας
Η παρ. 6 της υποπαραγράφου ΙΔ.1 της παρ. ΙΔ΄ του
άρθρου πρώτου του ν. 4152/2013 αντικαθίσταται από
της ισχύος της ως ακολούθως:
«6. Οι ωφελούμενοι υπάγονται στην ασφάλιση του
Ι.Κ.Α.−Ε.Τ.Α.Μ.− Ε.Τ.Ε.Α., με εξαίρεση ωφελούμενους,
ασφαλισμένους μετά την 1.1. 1993, που λόγω ιδιότητας
ή άσκησης δραστηριότητας υπάγονται στην ασφάλιση
του Ε.Τ.Α.Α.. Οι εισφορές που έχουν ήδη καταβληθεί
για την ασφάλιση των ωφελούμενων στο Ι.Κ.Α.− Ε.Τ.Α.Μ.
και Ε.Τ.Ε.Α. αποδίδονται στους αντίστοιχους τομείς
Τ.Σ.Μ.Ε.Δ.Ε., Τ.Σ.ΑΥ. και Τ.Α.Ν. των Κλάδων κύριας και
επικουρικής ασφάλισης του Ε.Τ.Α.Α., για την ασφαλιστική
τους τακτοποίηση.»
Παράγραφος 6:
α. Στο τέλος των παραγράφων: α) 3 του άρθρου 69
του ν. 3863/2010 (Α΄ 115) και β) 2 του άρθρου 44 του
ν. 3986/2011, όπως η παρ. 2 έχει αντικατασταθεί από το
άρθρο 50 του ν. 4144/2013 (Α΄ 88), προστίθενται, από
τότε που ίσχυσαν οι διατάξεις των νόμων 3863/2010
και 3986/2011 αντίστοιχα, τελευταία εδάφια ως εξής:
«1. Με αποφάσεις του Δ.Σ. του Ο.Α.Ε.Ε. μπορεί, συνε−
κτιμωμένης της όλης οικονομικής κατάστασης του Ορ−
γανισμού, να διατίθεται μέρος των ανωτέρω εισφορών
για την εξυπηρέτηση των σκοπών του Ο.Α.Ε.Ε., εφόσον
οι διαθέσιμοι πόροι του Λογαριασμού επαρκούν για την
εξυπηρέτηση των υποχρεώσεών του.
2. Τα μέχρι της δημοσίευσης της παρούσας, διατεθέ−
ντα κατά το προηγούμενο εδάφιο ποσά, αποδίδονται
αναδρομικά από την ισχύ τους, εντός δεκαπέντε (15)
ετών σε ετήσιες δόσεις, αρχής γενομένης από 1.1.2015.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Για τα πέντε (5) πρώτα έτη η ετήσια δόση ανέρχεται
σε 4% του συνολικού ύψους της οφειλής ενώ για τα
επόμενα δέκα (10) έτη η ετήσια δόση ανέρχεται σε 8%
του συνολικού ύψους της οφειλής.
3. Τα μετά τη δημοσίευση της παρούσας, διατιθέμε−
να κατά το πρώτο εδάφιο ποσά, αποδίδονται από τον
ΟΑΕΕ στον οικείο Λογαριασμό εντός δέκα (10) ετών από
το χρόνο έναρξης της υποχρέωσης καταβολής τους.»
β. Από τη δημοσίευση του νόμου αυτού παύει οριστικά
κάθε ποινική δίωξη που τυχόν έχει ασκηθεί για πράξεις
ή παραλείψεις, που εμπίπτουν στο πεδίο εφαρμογής του
εδαφίου 1, όπως προστέθηκε με την περίπτωση α΄ της
παρούσας παραγράφου, στο τέλος των παραγράφων:
α) 3 του άρθρου 69 του ν. 3863/2010 (Α΄ 115) και β) 2 του
άρθρου 44 του v. 3986/2011, όπως η παρ. 2 έχει αντι−
κατασταθεί από τo άρθρο 50 του ν. 4144/2013 (Α΄ 88).
Άρθρο 21
1. Τα ακίνητα ιδιοκτησίας ΤΑ.Χ.ΔΙ.Κ., τα οποία έχουν
εκκενωθεί λόγω της κατά το π.δ. 110/2012 (Α΄ 193) συγ−
χώνευσης των Ειρηνοδικείων της Χώρας, πλην των ακι−
νήτων τα οποία έχουν περιέλθει στο ΤΑ.Ι.ΠΕ.Δ. σύμφωνα
με τη 243/2013 Διυπουργική Επιτροπή Αναδιαρθρώσεων
και Αποκρατικοποιήσεων (Β΄ 2883), περιέρχονται κατά
πλήρη κυριότητα, νομή και κατοχή στο Ελληνικό Δημό−
σιο, χωρίς την καταβολή φόρων, τελών και δικαιωμάτων
υπέρ τρίτων. Για τη μεταβίβαση της κυριότητας των
ανωτέρω ακινήτων στο Δημόσιο εκδίδεται διαπιστωτική
πράξη από τους Υπουργούς Οικονομικών και Δικαιοσύ−
νης, Διαφάνειας και Ανθρωπίνων Δικαιωμάτων, η οποία
μεταγράφεται ατελώς στα οικεία βιβλία του Υποθηκο−
φυλακείου ή στα Κτηματολογικά Βιβλία. Η διαχείριση
και τα έσοδα των ανωτέρω ακινήτων περιέρχονται στο
Ελληνικό Δημόσιο. Τυχόν εκκρεμείς δίκες, που αφορούν
τα ακίνητα αυτά με διάδικο το ΤΑ.Χ.ΔΙΚ., συνεχίζονται
υπέρ ή κατά του Δημοσίου.
2. Στην πρώτη παράγραφο του άρθρου 2 του ν.δ. 1017/
1971 (Α΄ 209) προστίθεται περίπτωση ιη΄ ως εξής:
«ιη) για τον ατομικό εξοπλισμό των υπαλλήλων της
εξωτερικής φρούρησης των καταστημάτων κράτησης
και για την εφαρμογή του όρου της ηλεκτρονικής επιτή−
ρησης υποδίκων, καταδίκων και κρατουμένων σε άδεια
κατά την πιλοτική περίοδο λειτουργίας του συστήμα−
τος.»
Άρθρο 22
1.α. Στο δεύτερο εδάφιο της παραγράφου 4 του άρ−
θρου 29 του ν. 4052/2012 (Α΄ 41), όπως προστέθηκε με
την περίπτωση 2 της υποπαραγράφου Α.2 της παρα−
γράφου Α΄ του άρθρου πρώτου του ν. 4254/2014 (Α΄ 85)
η φράση εντός παρένθεσης «Γενική Γραμματεία Κοινω−
νικών Ασφαλίσεων − Ε.Φ. 33−220» αντικαθίσταται από
τη φράση «Γενική Γραμματεία Πρόνοιας − Ε.Φ. 33−220».
β. Το δεύτερο εδάφιο της περίπτωσης Α΄ της υποπα−
ραγράφου Α.3 της παραγράφου Α΄ του άρθρου πρώτου
του ν. 4254/2014 (Α΄ 85) διαγράφεται.
2.α. Στο τέλος της περίπτωσης στ΄ της παρ. 2 του
άρθρου 1 του ν. 2628/1998 (Α΄ 151), όπως προστέθηκε με
την υποπαράγραφο Γ.4 της παραγράφου Γ΄ του άρθρου
πρώτου του ν. 4254/2014 (Α΄ 85) προστίθεται η φράση:
«, διενεργώντας ταυτόχρονα και τον ταμειακό τους
διακανονισμό».
β. Στο τέλος της περίπτωσης στ΄ της υποπαραγρά−
φου 2 της παραγράφου Ε΄ του άρθρου πρώτου του

1511

ν. 4254/2014 (Α΄ 85) προστίθεται εδάφιο ως εξής: «Οι
διατάξεις της παρούσας περίπτωσης ισχύουν από το
χρόνο έναρξης ισχύος του προεδρικού διατάγματος για
τον Οργανισμό του Υπουργείου Οικονομικών, σύμφωνα
με τις διατάξεις του άρθρου 54 του ν. 4178/2013 (Α΄ 174).»
3. Στην παρ. 8 του άρθρου 2 του ν. 2206/1994 Α΄ 62)
προστίθενται περιπτώσεις γ΄ έως και η΄, ως εξής:
«γ. Τα χρήματα της συμμετοχής του Ελληνικού Δη−
μοσίου στο μικτό κέρδος των τυχερών παιγνίων, όπως
η συμμετοχή αυτή έχει προσδιοριστεί από τις άδειες
ίδρυσης, λειτουργίας και εκμετάλλευσης των επιχειρή−
σεων καζίνο, από τις συμβάσεις που έχουν υπογραφεί
μεταξύ του Ελληνικού Δημοσίου και των επιχειρήσεων
αυτών και τις κείμενες διατάξεις, καταβάλλονται από
τις υπόχρεες επιχειρήσεις καθημερινά, αποκλειστικά
και μόνο, μέσω ηλεκτρονικής πληρωμής (web banking),
στην Ε.Ε.Ε.Π., με απόφαση της οποίας ορίζεται ο ακριβής
χρόνος της απόδοσης, η διαδικασία και τα αναγκαία
έγγραφα που τηρούνται. Η Ε.Ε.Ε.Π. αποδίδει τα χρήματα
της συμμετοχής στο Ελληνικό Δημόσιο την τελευταία
εργάσιμη ημέρα κάθε εβδομάδας.
δ. Οι υπόλοιπες οικονομικές υποχρεώσεις των επιχει−
ρήσεων καζίνο προς το Ελληνικό Δημόσιο, τους δικαι−
ούχους φορείς του και τους Ο.Τ.Α., που προβλέπονται
από τις άδειες λειτουργίας και τις συμβάσεις, καταβάλ−
λονται με τον τρόπο και στο χρόνο που προβλέπεται,
η δε καταβολή τους αποδεικνύεται με την υποβολή,
αυθημερόν της καταβολής, των αποδεικτικών πληρωμής
στην Ε.Ε.Ε.Π..
ε. Η λειτουργία του καζίνο δεν επιτρέπεται, αν δεν
έχουν καταβληθεί πλήρως και εγκαίρως τα χρήματα
της συμμετοχής του Ελληνικού Δημοσίου, καθώς και
των οικονομικών υποχρεώσεων της περίπτωσης δ΄ της
παραγράφου αυτής. Αν τα χρήματα δεν καταβληθούν,
όπως ορίζουν οι διατάξεις των παραπάνω περιπτώσεων
γ΄ και δ΄, αυτοδικαίως αναστέλλεται, από την επόμενη
ημέρα εκείνης, κατά την οποία όφειλαν να καταβληθούν
τα χρήματα, προσωρινό η ισχύς της άδειας και αυτο−
δικαίως διακόπτεται η λειτουργία του καζίνο, γεγονός
που διαπιστώνεται με πράξη της Ε.Ε.Ε.Π.. Εφόσον τα
οφειλόμενα χρήματα, με τις προβλεπόμενες προσαυξή−
σεις τους, καταβληθούν, με νεότερη πράξη της Ε.Ε.Ε.Π.
διαπιστώνεται η παύση αναστολής και εκκινεί η λει−
τουργία του καζίνο.
Η λειτουργία του καζίνο, κατά παράβαση της αναστο−
λής επιφέρει οριστική αυτοδίκαια ανάκληση της άδειας,
γεγονός που διαπιστώνεται με πράξη της Ε.Ε.Ε.Π., και
τις συνέπειες της παρ. 1 του άρθρου 52 του ν. 4002/2011
(Α΄ 180).
στ. Κάθε μη έγκαιρη και πλήρης καταβολή της συμ−
μετοχής του Ελληνικού Δημοσίου της περίπτωσης γ΄,
και των οικονομικών υποχρεώσεων της περίπτωσης δ΄
της παραγράφου αυτής, συνιστά αυτοτελή παράβα−
ση, η οποία διαπιστώνεται με την πράξη που εκδίδει
η Ε.Ε.Ε.Π., με βάση τη διάταξη της περίπτωσης ε΄ της
παραγράφου αυτής. Ανεξάρτητα από τις συνέπειες της
περίπτωσης ε΄, η διαπίστωση τριών τέτοιων παραβάσε−
ων, ανά έτος, επιφέρει προσωρινή ανάκληση της άδειας
για τρεις μήνες. Η προσωρινή ανάκληση της άδειας για
τις παραβάσεις αυτές επί συνολικά τρεις φορές, επιφέ−
ρει οριστική ανάκληση της άδειας και καταγγελία της
σύμβασης, από την Ε.Ε.Ε.Π..
ζ. Η καταβολή των χρημάτων, που οφείλονται από
ρυθμίσεις υποχρεώσεων προς το Ελληνικό Δημόσιο και

1512

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

τους δικαιούχους φορείς τους, όπως αυτές περιγράφο−
νται στις περιπτώσεις γ΄ και δ΄ της παραγράφου αυτής,
αποδεικνύεται με ανάλογη εφαρμογή της διαδικασίας
της περίπτωσης δ΄. Αν η ρύθμιση παύσει να ισχύει εξαι−
τίας μη εξυπηρέτησής της, σύμφωνα με τα προβλεπό−
μενα από τις σχετικές κείμενες διατάξεις, επέρχονται οι
συνέπειες των περιπτώσεων ε΄ και στ΄ της παραγράφου
αυτής, εφαρμοζόμενης της ίδιας διαδικασίας.
η. Οι συνέπειες των περιπτώσεων ε΄ και στ΄ της
παραγράφου αυτής επέρχονται ανεξάρτητα από τις
προβλεπόμενες από τις κείμενες διατάξεις διοικητικές
κυρώσεις.»
Η εφαρμογή των διατάξεων της περίπτωσης γ΄ της
παραγράφου 8 του άρθρου 2 του ν. 2206/1994, αρχίζει
από 1.7.2014. Από την ίδια ημερομηνία παύει η ισχύς του
δευτέρου εδαφίου της περίπτωσης β΄ της παραγράφου
8 του άρθρου 2 του ν. 2206/1994.
Άρθρο 23
1. Η περίπτωση β΄ της παρ. 3 του άρθρου 12 του
β.δ 24.9.1958 (Α΄ 171), όπως αυτή αντικαταστάθηκε με
την παρ.14 του άρθρου 57 του ν. 2218/1994 (Α΄ 90)
και συμπληρώθηκε με την παρ. 4 του άρθρου 29 του
ν. 3448/2006 (Α΄ 57), αντικαθίσταται ως κάτωθι:
«β) Να καταβάλει υπέρ του δήμου δικαίωμα, το οποίο
καθορίζεται με απόφαση του δημοτικού συμβουλίου
σε ποσοστό από 1,5 τοις χιλίοις έως 3 τοις χιλίοις και
1,5 τοις χιλίοις έως 2 τοις χιλίοις, όταν γίνεται πρό−
σμιξη του νερού με χυμούς, υπολογιζόμενο αυτό επί
της συνολικής αξίας των αντίστοιχων πωλήσεων, όπως
προκύπτουν από τα βιβλία και στοιχεία που τηρούνται
στην επιχείρηση και τα αποτελέσματα τυχόν διενεργη−
θέντων σχετικών ελέγχων από τα κατά νόμο αρμόδια
όργανα. Όταν το νερό που διατίθεται ανήκει στο δήμο,
το ανωτέρω ποσοστό καθορίζεται ελεύθερα από το
δημοτικό συμβούλιο.»
2. Η περίπτωση γ΄ της παρ.3 του άρθρου 12 του
β.δ. 24.9.1958 (Α΄ 171), ως ισχύει, αντικαθίσταται ως κά−
τωθι:
«γ) Να υποβάλει, εντός είκοσι ημερών από τη λήξη
κάθε μήνα, δήλωση, με την οποία βεβαιώνεται η αξία
των πωλήσεων του προηγούμενου μήνα, όπως προκύπτει
από τα βιβλία και στοιχεία της επιχείρησης. Στη δήλωση
υποχρεωτικά αναγράφεται η επωνυμία και η διεύθυνση
της επιχείρησης, ο αριθμός φορολογικού της μητρώου,
ο μήνας στον οποίο αφορά η δήλωση, η συνολική αξία
των αντίστοιχων πωλήσεων επί της οποίας υπολογίζε−
ται το δικαίωμα, καθώς και το ύψος του δικαιώματος.
Το δικαίωμα καταβάλλεται στο ταμείο του δήμου κάθε
μήνα κατά το χρόνο υποβολής της δήλωσης. Η δήλωση
υποβάλλεται στο δήμο ανεξαρτήτως της ύπαρξης ή μη
πωλήσεων κατά τον προηγούμενο μήνα. Επί μη υποβολής
δήλωσης ή επί εκπρόθεσμης υποβολής δήλωσης, στις
περιπτώσεις που δεν προκύπτει υποχρέωση καταβολής
του δικαιώματος λόγω μηδενικών πωλήσεων, επιβάλλεται
πρόστιμο εκατό (100) ευρώ, αφού διαπιστωθεί από το
δήμο η ανυπαρξία της οφειλής.»
Άρθρο 24
1. A. Η προθεσμία της παρ. 2 του άρθρου 30 του
ν. 4223/2013 (Α΄ 287), όπως ισχύει, παρατείνεται από τη
λήξη της για είκοσι (20) εργάσιμες ημέρες. Η αληθής
έννοια της αρχικής προθεσμίας των πέντε ημερών της
ίδιας παραγράφου αφορά σε εργάσιμες ημέρες.

Β. Η παρ. 3 του άρθρου 30 του ν. 4223/2013, όπως
ισχύει, τροποποιείται ως ακολούθως:
«3. Εντός τριών (3) ημερών από τη λήξη της προ−
θεσμίας της προηγούμενης παραγράφου, το αρμόδιο
προς διορισμό όργανο του φορέα υποδοχής συντάσσει
την απόφαση μετάταξης κατά παρέκκλιση κάθε άλλης
διαδικασίας. Εν συνεχεία βεβαιώνεται η ύπαρξη της ανα−
γκαίας πίστωσης και η απόφαση αποστέλλεται αμελλητί
προς έλεγχο νομιμότητας στον οικείο Γενικό Γραμματέα
της Αποκεντρωμένης Διοίκησης ή προκειμένου για την
ΚΕΔΕ και την ΕΝΠΕ στον Υπουργό Εσωτερικών.» ·
2. Το τελευταίο εδάφιο της παρ. 2 του άρθρου 50 του
ν. 4186/2013 (Α΄ 193) αντικαθίσταται ως εξής:
«2. Στην παρ. 2 του άρθρου δεύτερου του ν. 4087/2012
(Α΄ 196) προστίθεται τελευταίο εδάφιο ως εξής:
«Το ποσό αυτό αποδίδεται απευθείας σε δήμους όπου
εφαρμόζεται το σχετικό πρόγραμμα ή μέσω των οικείων
Ο.Τ.Α. σε φορείς που το υλοποιούν, βάσει απολογιστικών
στοιχείων και παραστατικών.»
3. Η Πράξη Νομοθετικού Περιεχομένου «Λήψη μέτρων
για την άμεση αποκατάσταση των ζημιών που προκλή−
θηκαν από τα γεγονότα της 12ης Φεβρουάριου 2012
στο κέντρο των Αθηνών (Α΄ 59) που κυρώθηκε με τις
διατάξεις του ν. 4082/2012 (Α΄ 187) τροποποιείται ως
ακολούθως:
1. Στο τέλος της παρ. 1 του άρθρου 2 προστίθεται
εδάφιο ως εξής: «Για τα ακίνητα που έχουν συνολική
ζημιά άνω των 15.000 ευρώ, στην περίπτωση που αυτά
παρουσιάζουν εικόνα ολικής καταστροφής (ακόμα και
αν δεν έχει υποστεί βλάβη ο φέρων οργανισμός) και δεν
έχει γίνει αναλυτική καταγραφή των ζημιών όπως αυτή
προβλέπεται από το υπόδειγμα Β΄, η σχετική αποζημίω−
ση, υπολογίζεται με βάση ενιαία τιμή ανά τετραγωνικό
μέτρο (τ.μ.) επιφάνειας. Η τιμή μονάδας ανά τετραγωνικό
μέτρο καθορίζεται ως κάτωθι:
Α) Υπόγειο 250 Ε/τ.μ.
Β) Ισόγεια − πατάρια − όροφοι 970 Ε/τ.μ.
Γ) Κοινόχρηστοι χώροι 380 Ε/τ.μ..
Ειδικά, για τα ακίνητα της εν λόγω παραγράφου, που
είναι διατηρητέα και τα οποία έχουν αρμοδίως χαρα−
κτηριστεί ως μνημεία και η πράξη χαρακτηρισμού τους
έχει δημοσιευθεί στην Εφημερίδα της Κυβερνήσεως, η
σχετική αποζημίωση υπολογίζεται βάσει των ανωτέρω
τιμών ανά τετραγωνικό μέτρο (τ.μ.) επιφανείας προσαυ−
ξημένες κατά πενήντα τοις εκατό (50%).»
2. Στο τέλος του άρθρου 3 προστίθεται παράγραφος
3 ως εξής:
«3. Τυχόν ασφαλιστικές αποζημιώσεις που καταβάλ−
λονται, λόγω της ασφάλισης του ακινήτου για κινδύ−
νους αντίστοιχους με τις ζημιές όπως ορίζονται στην
παρούσα Π.Ν.Π., απομειώνουν ισόποσα το ποσό της
δικαιούμενης αποζημίωσης. Η αποζημίωση γίνεται από
την οικονομική υπηρεσία που είναι υπεύθυνη για την
πληρωμή των αποζημιώσεων, μετά από την προσκό−
μιση σε αυτή σχετικής βεβαίωσης της ασφαλιστικής
εταιρείας ή υπεύθυνης δήλωσης του δικαιούχου για τη
μη ασφάλιση του ακινήτου για την αιτία αυτή. Η αποζη−
μίωση των άρθρων 2 και 3 της παρούσας Π.Ν.Π. αφορά
μόνο ζημιές που υπέστη το ακίνητο (κτίριο).»
3. Στο τέλος της παρ. 1 του άρθρου 1 προστίθεται
εδάφιο ως εξής:
«Στην περίπτωση που έχουν υποβληθεί αιτήσεις για
την καταβολή της αποζημίωσης που προβλέπεται από
την παρούσα Π.Ν.Π. παράλληλα και από τον ιδιοκτήτη

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
και από τον μισθωτή του ακινήτου η οικονομική υπηρε−
σία που είναι υπεύθυνη για την πληρωμή της εν λόγω
αποζημίωσης ζητά από τους αιτούντες υπεύθυνη δή−
λωση συνοδευόμενη από σχετικά παραστατικά − δι−
καιολογητικά σχετικά με το εάν έχει διενεργηθεί ήδη
από αυτούς αποκατάσταση των ζημιών. Η αποζημίωση
δίνεται σε αυτόν που θα προσκομίσει τα ανωτέρω. Στην
περίπτωση που δεν έχει διενεργηθεί αποκατάσταση
των ζημιών ή αυτό δεν προκύπτει με ασφάλεια για τον
έναν από τους αιτούντες η αποζημίωση δίνεται μόνο
εφόσον προσκομισθεί κοινή υπεύθυνη δήλωση όλων των
αιτούντων − δικαιούχων από την οποία να προκύπτει
η συμφωνία τους για την καταβολή της σε έναν από
αυτούς.»
4. Οι παράγραφοι 12 και 14 του άρθρου 15 του
ν. 4013/2011 αντικαθίστανται ως ακολούθως:
«12. Μισθώσεις ακινήτων, που υπάγονται στο π.δ. 34/
1995, οι οποίες αφορούν σε ακίνητα που βρίσκονται
σε παραμεθόριους νησιωτικούς δήμους χαρακτηρισμέ−
νους τουριστικούς τόπους και στεγάζονται τουριστικές
επιχειρήσεις των άρθρων 1 του β.δ. 436/1961 και 2 του
ν. 2160/1993 με εκμισθωτή το Δημόσιο, νομικό πρόσω−
πο δημοσίου δικαίου, Ο.Τ.Α. ή φορέα του ευρύτερου
δημόσιου τομέα, συμπεριλαμβανομένων αυτών που
έχουν παραταθεί ή ανανεωθεί, εφόσον δεν υπάρχουν
ληξιπρόθεσμες οφειλές μισθωμάτων ή άλλες οφειλές
προς τον οικείο φορέα, μπορούν να παρατείνονται μέχρι
δώδεκα (12) χρόνια από τη λήξη τους με απόφαση του
αρμόδιου οργάνου και με απευθείας σύναψη σύμβασης
παράτασης της μίσθωσης με τον εγκατεστημένο στο
μίσθιο μισθωτή. Το ίδιο ισχύει και για μισθώσεις των
παραπάνω ακινήτων που έχουν λήξει και των οποίων
το μίσθιο δεν έχει αποδοθεί.»
«14. Μισθώσεις ακινήτων που υπάγονται στο π.δ. 34/
1995, οι οποίες αφορούν σε ακίνητα που βρίσκονται σε
παραμεθόριους νησιωτικούς δήμους χαρακτηρισμένους
τουριστικούς τόπους και στα οποία στεγάζονται τουρι−
στικές επιχειρήσεις των άρθρων 1 του β.δ. 436/1961 και 2
του ν. 2160/1993, που καταρτίστηκαν κατ’ εφαρμογή της
παραγράφου 19 του άρθρου 7 του ν. 2741/1999 «Ενιαίος
Φορέας Ελέγχου Τροφίμων, άλλες ρυθμίσεις θεμάτων
αρμοδιότητας του Υπουργείου Ανάπτυξης και λοιπές
διατάξεις» (A΄ 199), όπως τροποποιήθηκε με το άρθρο
9 του ν. 3517/2006 (Α΄ 271), με ετήσιο μίσθωμα ίσο ή
μεγαλύτερο από το 6% της εκάστοτε αντικειμενικής ή
της αγοραίας αξίας του μισθίου στις περιοχές που δεν
ισχύει το σύστημα προσδιορισμού της αξίας των ακι−
νήτων με αντικειμενικά κριτήρια, εφόσον δεν υπάρχουν
ληξιπρόθεσμες οφειλές μισθωμάτων ή άλλες οφειλές
προς τον οικείο φορέα, μπορούν να τροποποιηθούν ως
προς τον όρο αυτόν με συμφωνία των συμβαλλόμενων
μερών. Στην περίπτωση αυτή, το συμφωνηθέν μίσθωμα
δεν μπορεί να είναι κατώτερο από το 4,8% της εκάστο−
τε ισχύουσας αντικειμενικής αξίας ή της αγοραίας αξίας
του μισθίου, κατά την παραπάνω διάκριση.»
Άρθρο 25
Μετά την έναρξη ισχύος της παρ. 1 του άρθρου 31 του
ν. 4194/2013 («Κώδικας Δικηγόρων», Α΄ 208), σύμφωνα
με την οποία Δήμαρχοι που έχουν την ιδιότητα του
Δικηγόρου, από 27.9.2013, βρίσκονται σε υποχρεωτική
αναστολή άσκησης του λειτουργήματός τους, το σύνο−
λο των εισφορών τους στον οικείο φορέα ασφάλισης,

1513

καταβάλλεται από το Δήμο και βαρύνει τον προϋπο−
λογισμό αυτού.
Άρθρο 26
Στο τέλος της παρ. 1 του άρθρου 161 του ν. 3584/2007
(Α΄ 143) προστίθεται εδάφιο ως εξής:
«Δήμοι που συνέστησαν θέση μετακλητού Γενικού
Γραμματέα βάσει του προηγούμενου εδαφίου, μπορούν
να διατηρήσουν τη θέση αυτή ανεξαρτήτως πληθυσμι−
ακού μεγέθους.»
Άρθρο 27
Στην παρ. 1 του άρθρου 37 του ν. 3801/2009 «Ρυθμίσεις
θεμάτων προσωπικού με σύμβαση εργασίας ιδιωτικού
δικαίου αορίστου χρόνου και άλλες διατάξεις οργάνω−
σης και λειτουργίας της Δημόσιας Διοίκησης» (Α΄ 163)
και μετά το τρίτο εδάφιο προστίθεται νέο εδάφιο ως
ακολούθως:
«Επίσης το Δικαστήριο κατά την εκδίκαση των σχετι−
κών καταλογισμών λαμβάνει υποχρεωτικά υπ’ όψιν αμε−
τάκλητα απαλλακτικές ποινικές αποφάσεις, βουλεύματα
ή εισαγγελικές διατάξεις, με τις οποίες οι καταλογισθέ−
ντες απηλλάγησαν από κάθε συναφή ποινική ευθύνη.»
Άρθρο 28
1. To πρώτο εδάφιο της περίπτωσης Α)1 της υποπα−
ραγράφου ΙΖ.1 της παραγράφου ΙΖ, του άρθρου πρώτου
του Κεφαλαίου Α΄ του ν. 4254/2014 (Α΄ 85) αναδιατυπώ−
νεται ως εξής:
«1. Το σύνολο του ιατρικού και οδοντιατρικού προσω−
πικού που μεταφέρθηκε και εντάχθηκε με τις διατάξεις
του ν. 3918/2011 από τις πρώην Υπηρεσίες Νοσοκομεια−
κής υποστήριξης του ΙΚΑ − ΕΤΑΜ στα νοσοκομεία του
ΕΣΥ, σε προσωποπαγείς θέσεις με σχέση εργασίας
Μόνιμη και Ιδιωτικού Δικαίου Αορίστου Χρόνου, καθώς
και το σύνολο του ως άνω προσωπικού που κατέλαβε
αντίστοιχες θέσεις κατ’ εφαρμογή του ν. 4172/2013 όπως
ισχύει, τίθεται, αυτοδικαίως, από 8 Απριλίου 2014, σε
καθεστώς διαθεσιμότητας με ταυτόχρονη κατάργηση
των θέσεων που κατέχει.»
2. Το τελευταίο εδάφιο της περίπτωσης Δ)2 της υπο−
παραγράφου ΙΖ.1, της παραγράφου ΙΖ, του άρθρου πρώ−
του του Κεφαλαίου Α΄ του ν. 4254/2014 αντικαθίσταται
ως εξής:
«Ως υπηρεσία νοείται η συνολική υπηρεσία του σε
δομές Ασφάλισης και Υγείας, καθώς και σε νοσοκομεία
του ΕΣΥ.»
3. Η περίπτωση Β) της υποπαραγράφου ΙΖ.3, της πα−
ραγράφου ΙΖ, του άρθρου πρώτου του Κεφαλαίου Α΄
του ν. 4254/2014 απαλείφεται.
Άρθρο 29
Επανέρχεται η νομική ορολογία−ονομασία Έπαρχος
νησιωτικής περιφερειακής ενότητας στο σύνολο των
πρώην νησιωτικών Επαρχείων, αντί του περιφερειακού
συμβούλου νησιωτικής περιφερειακής ενότητας, με αρ−
μοδιότητες τις οποίες εκχωρεί ο Περιφερειάρχης, όπως
ακριβώς συμβαίνει και σήμερα με τους περιφερειακούς
συμβούλους νησιωτικών περιφερειακών ενοτήτων.
Άρθρο 30
Στο άρθρο 35 του ν. 4144/2013 (Α΄ 88) προστίθεται
παράγραφος 8 ως ακολούθως:

1514

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

«8.α. Η μετοχή της ΟΧΑΕ ΑΕ (Ολυμπιακό Χωριό Α.Ε.), η
οποία τελεί σε εκκαθάριση με την από 23.7.2010 απόφα−
ση της έκτακτης Γενικής Συνέλευσης των μετόχων που
εγκρίθηκε με την υπ’ αριθμ. 15266/1226/29.7.2010 απόφα−
ση του Υπουργού Εργασίας και Κοινωνικής Ασφάλισης
περιέρχεται από τις 14.2.2012, ημερομηνία κατάργησης
των ΟΕΚ καί ΟΕΕ, άνευ οποιουδήποτε άλλου τύπου
στον ΟΑΕΔ.
β. Η εκκαθάριση της ΟΧΑΕ Α.Ε. παρατείνεται από τη
λήξη της, κατ’ εξαίρεση κάθε άλλης γενικής ή ειδικής
διάταξης μέχρι τις 31.12.2018.
γ. Ο νέος εκκαθαριστής της ΟΧΑΕ Α.Ε. διορίζεται με
απόφαση του Διοικητικού Συμβουλίου του ΟΑΕΔ ως
μοναδικού μετόχου της, η οποία εκδίδεται εντός τριάντα
ημερών από τη δημοσίευση της παρούσας.»
Άρθρο 31
1. Στην παρ. 1 του άρθρου 5 του ν. 3870/2010 (Α΄ 138)
προστίθεται νέο εδάφιο ως εξής:
«Για τους δήμους με πληθυσμό άνω των 100.000 κατοί−
κων ο ανωτέρω περιορισμός ισχύει για κάθε δημοτική
κοινότητα του άρθρου 2 παρ. 4 του ν. 3852/2010.»
2. Το δεύτερο εδάφιο της παρ. 2α του άρθρου 7 του
ν. 3870/2010 (Α΄ 138) αντικαθίσταται ως εξής:
«Σε δήμους με εκλογικές περιφέρειες από τέσσερις
(4) έως έξι (6), καθώς και για τους δήμους με πληθυσμό
άνω των 100.000 κατοίκων, ισοδυναμεί με το άθροισμα
των δαπανών των υποψήφιων δημοτικών συμβούλων,
προσαυξημένο κατά είκοσι τοις εκατό (20%).»
Άρθρο 32
1. Το τρίτο εδάφιο της παρ. 5 του άρθρου 19 του
ν. 3852/2010 αντικαθίσταται ως εξής:
«Αν γίνουν περισσότερες δηλώσεις με το ίδιο όνομα ή
έμβλημα από υποψήφιους συνδυασμούς για την ανάδει−
ξη δημοτικών αρχών του ίδιου δήμου, δικαίωμα χρήσης
έχει όποιος το έχει δηλώσει πρώτος.»
2. Το τρίτο εδάφιο της παραγράφου 5 του άρθρου 121
του ν. 3852/2010 αντικαθίσταται ως εξής:
«Αν γίνουν περισσότερες δηλώσεις με το ίδιο όνο−
μα ή έμβλημα από υποψήφιους συνδυασμούς για την
ανάδειξη περιφερειακών αρχών της ίδιας περιφέρειας,
δικαίωμα χρήσης έχει όποιος το έχει δηλώσει πρώτος.»
Άρθρο 33
1. Η περίπτωση δ΄ της παρ. 3 του άρθρου 19 του
ν. 3852/2010 καταργείται.
2. Η παρ. 3 του άρθρου 18 του ν. 3852/2010 αντικαθί−
σταται ως εξής:
«3.α. Ο αριθμός των υποψήφιων δημοτικών συμβούλων
από κάθε φύλο ανέρχεται τουλάχιστον στο ένα τρίτο
(1/3) του συνολικού αριθμού των μελών του δημοτικού
συμβουλίου.
β. O αριθμός συμβούλων δημοτικής ή τοπικής κοινό−
τητας από κάθε φύλο πρέπει να ανέρχεται σε ποσοστό
ίσο τουλάχιστον με το ένα τρίτο (1/3) του αριθμού των
υποψήφιων συμβούλων. Το ποσοστό αυτό υπολογίζε−
ται, με βάση τον αριθμό των συμβούλων, όπως αυτός
προβλέπεται στο άρθρο 18 του ν. 3852/2010.

Ειδικά για τους υποψήφιους συμβούλους δημοτικής ή
τοπικής κοινότητας το ποσοστό του ενός τρίτου (1/3)
υπολογίζεται επί του αριθμού των μελών του συμβου−
λίου των δημοτικών ή τοπικών κοινοτήτων. Ο συνολικός
αριθμός των υποψήφιων των συνδυασμών, που αντι−
στοιχεί στο ένα τρίτο (1/3), όπως αυτό έχει υπολογιστεί
κατά τα ανωτέρω εδάφια, αρκεί να υφίσταται για το
σύνολο των υποψηφίων κάθε συνδυασμού, χωρίς να
είναι αναγκαίο να επιμερίζεται ισομερώς σε καθεμία
από τις ανωτέρω κατηγορίες υποψηφίων.
γ. Στην περίπτωση κατά την οποία ο αριθμός των υπο−
ψήφιων μελών του δημοτικού συμβουλίου ή του συμβου−
λίου δημοτικής ή τοπικής κοινότητας είναι μικρότερος
του συνολικού αριθμού των αντίστοιχων μελών, σύμφω−
να και με την παράγραφο 2 του άρθρου 19, το ανωτέρω
ποσοστό υπολογίζεται επί του αριθμού των αντίστοιχων
μελών, που περιλαμβάνονται στη γραπτή δήλωση του
συνδυασμού. Τυχόν δεκαδικός αριθμός στρογγυλοποι−
είται στην αμέσως επόμενη ακέραιη μονάδα, εφόσον το
κλάσμα είναι τουλάχιστον ίσο με το μισό της.»
Άρθρο 34
Έναρξη ισχύος
Η ισχύς του παρόντος νόμου αρχίζει από τη δημοσί−
ευσή του στην Εφημερίδα της Κυβερνήσεως, εκτός αν
στις διατάξεις του ορίζεται διαφορετικά.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 11 Απριλίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
Ο ΑΝΤΙΠΡΟΕΔΡΟΣ ΤΗΣ ΚΥΒΕΡΝΗΣΗΣ
ΚΑΙ ΥΠΟΥΡΓΟΣ ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΙΩΑΝΝΗΣ ΣΤΟΥΡΝΑΡΑΣ

ΕΣΩΤΕΡΙΚΩΝ

ΑΝΑΠΛΗΡΩΤΗΣ ΥΠΟΥΡΓΟΣ
ΕΣΩΤΕΡΙΚΩΝ

ΙΩΑΝΝΗΣ ΜΙΧΕΛΑΚΗΣ

ΛΕΩΝΙΔΑΣ ΓΡΗΓΟΡΑΚΟΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ
ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ

ΚΩΝ/ΝΟΣ ΧΑΤΖΗΔΑΚΗΣ

ΚΥΡΙΑΚΟΣ ΜΗΤΣΟΤΑΚΗΣ

ΕΡΓΑΣΙΑΣ, ΚΟΙΝΩΝΙΚΗΣ
ΑΣΦΑΛΙΣΗΣ ΚΑΙ ΠΡΟΝΟΙΑΣ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΙΩΑΝΝΗΣ ΒΡΟΥΤΣΗΣ

ΧΑΡΑΛΑΜΠΟΣ ΑΘΑΝΑΣΙΟΥ

Θεωρήθηκε και τέθηκε η Μεγάλη Σφραγίδα του Κρά−
τους.
Αθήνα, 11 Απριλίου 2014
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ

ΧΑΡΑΛΑΜΠΟΣ ΑΘΑΝΑΣΙΟΥ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000891104140012*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

