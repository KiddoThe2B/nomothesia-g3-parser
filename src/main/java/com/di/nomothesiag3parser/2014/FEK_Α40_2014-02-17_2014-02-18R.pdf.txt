Signature Not
Verified
Digitally signed by
THEODOROS MOUMOURIS
Date: 2014.02.18 11:30:46
EET
Reason: Signed PDF
(embedded)
Location: Athens, Ethniko
Typografio

703

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 40
17 Φεβρουαρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 23
Ελάχιστες απαιτήσεις για την έγκριση σφαγείων μικρής
δυναμικότητος σε ελληνικά νησιά με έκταση μικρό−
τερη από εξακόσια τετραγωνικά χιλιόμετρα, σύμ−
φωνα με τις παραγράφους 3 και 4 περ. α΄ υποπερ.
ii του άρθρου 10 του Κανονισμού (ΕΚ) 853/2004, και
άλλες διατάξεις
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) Του άρθρου 3 του ν.111/1975 «Περί ιδρύσεως Σφα−
γείων και Πτηνοσφαγείων» (Α΄ 174).
β) Των παρ. 1, 2, 3, 4 και 5 του άρθρου 1 και των άρθρων
3, 4 και 5 του ν. 1338/1983 «Εφαρμογή του Κοινοτικού
Δικαίου» (Α΄ 34), όπως η παρ. 1 του άρθρου 1 τροπο−
ποιήθηκε με την παρ. 1 του άρθρου 6 του ν. 1440/1984
(Α΄ 70), το άρθρο 3 αντικαταστάθηκε με το άρθρο 65
του ν. 1892/1990 (Α΄ 101), το άρθρο 4 αντικαταστάθηκε
με την παρ. 4 του άρθρου 6 του ν. 1440/1984 (Α΄ 70) και
τροποποιήθηκε τελικώς με το άρθρο 91 του ν. 3862/2010
(Α΄ 113) και το άρθρο 5 τροποποιήθηκε με την παρ. 5
του άρθρου 6 του ν. 1440/1984 (Α΄ 70).
γ) Των άρθρων 186 παρ. ΙΙ περ. Β υποπερ. γ΄ στοιχ. 35
και 283 παρ. 3 του ν. 3852/2010 «Νέα Αρχιτεκτονική της
Αυτοδιοίκησης και της Αποκεντρωμένης Διοίκησης −
Πρόγραμμα Καλλικράτης» (Α΄ 87).
δ) Του π.δ. 85/2012 «Ίδρυση και μετονομασία Υπουρ−
γείων, μεταφορά και κατάργηση υπηρεσιών» (Α΄ 141),
όπως ισχύει.
ε) Του π.δ. 118/2013 «Τροποποίηση του π.δ. 85/2012 (Α΄ 141)
− Ίδρυση Υπουργείου Υποδομών, Μεταφορών και Δικτύων
και Υπουργείου Πολιτισμού και Αθλητισμού και μετονο−
μασία των Υπουργείων Ανάπτυξης, Ανταγωνιστικότητας,
Υποδομών, Μεταφορών και Δικτύων και Παιδείας και
Θρησκευμάτων, Πολιτισμού και Αθλητισμού σε Υπουρ−
γείο Ανάπτυξης και Ανταγωνιστικότητας και σε Υπουργείο
Παιδείας και Θρησκευμάτων αντιστοίχως» (Α΄ 152).
στ) Του π.δ. 65/2011 «Διάσπαση του Υπουργείου Εσωτε−
ρικών, Αποκέντρωσης και Ηλεκτρονικής Διακυβέρνησης
στα Υπουργεία: α) Εσωτερικών και β) Διοικητικής Με−
ταρρύθμισης και Ηλεκτρονικής Διακυβέρνησης, συγχώ−
νευση των Υπουργείων Οικονομίας, Ανταγωνιστικότητας

και Ναυτιλίας και Θαλάσσιων Υποθέσεων, Νήσων και
Αλιείας στο Υπουργείο Ανάπτυξης, Ανταγωνιστικότη−
τας και Ναυτιλίας και μεταφορά στον Πρωθυπουργό
των Γενικών Γραμματειών Ενημέρωσης και Επικοινωνίας
και στο Υπουργείο Παιδείας, Δια Βίου Μάθησης και
Θρησκευμάτων της Γενικής Γραμματείας Νέας Γενιάς»
(Α΄ 147).
ζ) Του π.δ. 185/2009 «Ανασύσταση του Υπουργείου
Οικονομικών, συγχώνευση του Υπουργείου Οικονομίας
και Οικονομικών με τα Υπουργεία Ανάπτυξης και Εμπο−
ρικής Ναυτιλίας, Αιγαίου και Νησιωτικής Πολιτικής και
μετονομασία του σε "Υπουργείο Οικονομίας, Ανταγωνι−
στικότητας και Ναυτιλίας", μετατροπή του Υπουργείου
Μακεδονίας − Θράκης σε Γενική Γραμματεία Μακεδονί−
ας − Θράκης και υπαγωγή στο Υπουργείο Εσωτερικών
της Γενικής Γραμματείας Μακεδονίας − Θράκης και της
Γενικής Γραμματείας Αιγαίου και Νησιωτικής Πολιτικής»
(Α΄ 213).
η) Του άρθρου 90 του Κώδικα Νομοθεσίας για την
Κυβέρνηση και τα Κυβερνητικά Όργανα, που κυρώθηκε
με το άρθρο πρώτο του π.δ. 63/2005 «Κωδικοποίηση
της νομοθεσίας για την Κυβέρνηση και τα Κυβερνητικά
Όργανα» (Α΄ 98).
2. Τους Κανονισμούς (ΕΚ), όπως τροποποιήθηκαν και
ισχύουν:
α) αριθ. 853/2004 του Ευρωπαϊκού Κοινοβουλίου και
του Συμβουλίου της 29ης Απριλίου 2004 «για τον καθο−
ρισμό ειδικών κανόνων υγιεινής για τα τρόφιμα ζωικής
προέλευσης (ΕΕ L 139) και ειδικότερα τις διατάξεις της
παρ. 3 και της υποπερίπτωσης ii) της περίπτωσης α της
παρ. 4 του άρθρου 10 αυτού,
β) αριθ. 882/2004 του Ευρωπαϊκού Κοινοβουλίου και
του Συμβουλίου της 29ης Απριλίου 2004 «για τη δι−
ενέργεια επισήμων ελέγχων της συμμόρφωσης προς
τη νομοθεσία περί ζωοτροφών και τροφίμων και προς
τους κανόνες για την υγεία και την καλή διαβίωση των
ζώων» (EE L 165),
γ) αριθ. 854/2004 του Ευρωπαϊκού Κοινοβουλίου και
του Συμβουλίου της 29ης Απριλίου 2004 «για τον κα−
θορισμό ειδικών διατάξεων για την οργάνωση των επί−
σημων ελέγχων στα προϊόντα ζωικής προέλευσης που
προορίζονται για κατανάλωση από τον άνθρωπο» (EE
L 139) και ειδικότερα τις διατάξεις των παρ. 3 και 4 του
άρθρου 17 αυτού.

704

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

3. Την αριθ. Υ44/6−7−2012 απόφαση του Πρωθυπουργού
«Ανάθεση αρμοδιοτήτων στον Αναπληρωτή Υπουργό
Αγροτικής Ανάπτυξης και Τροφίμων Χαρακόπουλο Μά−
ξιμο» (B΄ 2094).
4. Την αριθ. Υ305/1−7−2013 (1628 Β΄) Απόφαση του Πρω−
θυπουργού «Καθορισμός αρμοδιοτήτων του Αναπληρω−
τή Υπουργού Εσωτερικών, Λεωνίδα Γρηγοράκου», όπως
τροποποιήθηκε με την αριθ. Υ385/30−8−2013 (2164 Β)
Απόφαση του Πρωθυπουργού.
5. Το αριθ. (2012)922329 – 30/07/2012 έγγραφο της Γε−
νικής Διεύθυνσης Υγείας και Καταναλωτών της Ευρω−
παϊκής Επιτροπής, με το οποίο εγκρίθηκε η λήψη των
εθνικών μέτρων για τα σφαγεία μικρής δυναμικότητας
σε ελληνικά νησιά με έκταση μικρότερη από εξακόσια
τετραγωνικά χιλιόμετρα, κατ’ εφαρμογή των παρ. 5 και
6 του άρθρου 10 του Κανονισμού (ΕΚ) 853/2004.
6. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού
7. Την με αριθ. 307/2013 γνωμοδότηση του Συμβουλίου
της Επικρατείας, μετά από πρόταση του Υπουργού Ανά−
πτυξης και Ανταγωνιστικότητας και των Αναπληρωτών
Υπουργών Εσωτερικών και Αγροτικής Ανάπτυξης και
Τροφίμων, αποφασίζουμε:
Άρθρο 1
Σκοπός
Σκοπός του παρόντος διατάγματος είναι:
α) Η λήψη των αναγκαίων μέτρων για την εφαρμογή
της παρ. 3 και της υποπερίπτωσης ii) της περίπτωσης α
της παρ. 4 του άρθρου 10 του Κανονισμού (ΕΚ) 853/2004
του Ευρωπαϊκού Κοινοβουλίου και του Συμβουλίου, σχε−
τικά με τον καθορισμό των όρων, των προϋποθέσεων
και των διαδικασιών για την έγκριση των σφαγείων
μικρής δυναμικότητος, τα οποία ευρίσκονται σε μικρά
νησιά, όπως αυτά ορίζονται στο επόμενο άρθρο, χωρίς
να τίθεται σε κίνδυνο η επίτευξη των στόχων της ενω−
σιακής και εθνικής νομοθεσίας, όσον αφορά τα ζώα και
την δημόσια υγεία, την ευζωία και την ταυτοποίηση των
ζώων και τη διαδικασία ιχνηλασιμότητας των προϊόντων.
β) Η τροποποίηση του π.δ. 8/2012 «Καθορισμός των
όρων, των προϋποθέσεων και της διαδικασίας χορήγη−
σης άδειας ίδρυσης και εκσυγχρονισμού των σφαγεί−
ων οπληφόρων ζώων, πουλερικών και λαγόμορφων και
θέσπιση των αναγκαίων συμπληρωματικών μέτρων για
την εφαρμογή των Κανονισμών (ΕΚ) αριθ. 853/2004 και
882/2004 του Ευρωπαϊκού Κοινοβουλίου και του Συμ−
βουλίου, σχετικά με την ίδρυση σφαγείων» (Α΄ 11).
Άρθρο 2
Ορισμοί
Για τον σκοπό του παρόντος, ισχύουν οι ακόλουθοι
ορισμοί:
α) Μικρά νησιά: Ελληνικά νησιά, τα οποία, λόγω του
μεγέθους, του πληθυσμού, του ζωικού κεφαλαίου και
της έκτασής τους, η οποία δεν ξεπερνά τα 600 τ. χιλ.,
δεν διαθέτουν εγκεκριμένα σφαγεία, σύμφωνα με τον
Καν. (ΕΚ) 853/2004, εξαιρουμένων των σφαγείων μικρής
δυναμικότητας, που εγκρίνονται βάσει του παρόντος.
β) Σφαγεία μικρής δυναμικότητας: Σφαγεία που ευ−
ρίσκονται σε μικρά νησιά και πληρούν τις απαιτήσεις
του παρόντος, ως προς τις υποδομές και τον εξοπλισμό
τους και στα οποία πραγματοποιούνται δραστηριότητες

υποδοχής, διαμονής και σφαγής μικρού αριθμού ζώων
καθώς επίσης και παραλαβής των παραγόμενων εδώ−
διμων και μη εδώδιμων προϊόντων.
γ) Μικρός αριθμός ζώων: Ο μεγαλύτερος αριθμός
ζώων, που επιτρέπεται να σφαγούν σε σφαγεία μικρής
δυναμικότητας, ο οποίος, περιλαμβάνοντας και τις επεί−
γουσες σφαγές, δεν μπορεί να ξεπερνά, κατά μέσο όρο:
αα) Τις εκατό (100) κεφαλές χοιρινών ανά μήνα, με
μία σχετική αύξηση μέχρι τριάντα τοις εκατό (30%) την
περίοδο των Χριστουγέννων.
ββ) Τις εκατόν πενήντα (150) κεφαλές προβατοειδών
ή αιγοειδών ανά μήνα, με μία σχετική αύξηση μέχρι
ενενήντα τοις εκατό (90%) την περίοδο του Πάσχα.
γγ) Τις είκοσι δύο (22) κεφαλές βοοειδών ανά μήνα.
δ) Έγκριση σφαγείων μικρής δυναμικότητας: Η άδεια
ίδρυσης και η άδεια λειτουργίας που χορηγείται από
τις Διευθύνσεις Αγροτικής Οικονομίας και Κτηνιατρι−
κής των Περιφερειακών Ενοτήτων ή, αν δεν υφίσταται
σε επίπεδο νομού, από τις Διευθύνσεις Κτηνιατρικής
των Περιφερειών, καθώς και ο αριθμός έγκρισης που
χορηγείται από τη Γενική Διεύθυνση Κτηνιατρικής του
Υπουργείου Αγροτικής Ανάπτυξης και Τροφίμων, σύμ−
φωνα με το άρθρο 3.
Άρθρο 3
Διαδικασία έγκρισης σφαγείων μικρής δυναμικότητας
Για την έγκριση των σφαγείων μικρής δυναμικότη−
τας, που ευρίσκονται σε μικρά νησιά, εφαρμόζονται οι
διατάξεις των παρ. 1, 2 και 3 του άρθρου 6 του π.δ.
79/2007 (Α΄ 95).
Άρθρο 4
Όροι και προϋποθέσεις έγκρισης και λειτουργίας
σφαγείων μικρής δυναμικότητας
1. Προκειμένου να εγκριθούν σφαγεία μικρής δυναμι−
κότητας, τα οποία ευρίσκονται σε μικρά νησιά, πρέπει
να πληρούν τις ακόλουθες απαιτήσεις, σύμφωνα με τον
Κανονισμό (ΕΚ) 853/2004:
α) Να διαθέτουν στεγασμένο χώρο σταυλισμού, διευ−
θετημένο έτσι ώστε, να διασφαλίζονται τα επιδημιολο−
γικά κριτήρια και τα κριτήρια της προστασίας των ζώων.
Η απαίτηση ύπαρξης στεγασμένου χώρου σταυλισμού
δεν είναι υποχρεωτική, εφόσον οι αποστάσεις μεταξύ
των σταύλων προέλευσης των ζώων και του σφαγείου
μικρής δυναμικότητας δεν υπερβαίνουν τα πενήντα (50)
χιλιόμετρα και τα ζώα σφάζονται αμέσως με την άφιξή
τους στο σφαγείο.
β) Να διαθέτουν, τουλάχιστον, είτε δύο ξεχωριστές
αίθουσες, είτε μια μεγάλη αίθουσα, σαφώς διαχωρι−
σμένη σε δύο ζώνες, «την καθαρή» και την «ακάθαρτη»
ζώνη, όπου πραγματοποιούνται οι προβλεπόμενες για
κάθε ζώνη εργασίες. Εφόσον υπάρχει μία μόνο αίθου−
σα, επιτρέπεται σε αυτή να πραγματοποιούνται όλες
οι εργασίες, με την προϋπόθεση ότι αυτές εκτελούνται
διαδοχικά και με χρονικό διαχωρισμό ικανό για τη δι−
ενέργεια της απαιτούμενης καθαριότητας και απολύ−
μανσης του χώρου.
γ) Να διαθέτουν, τουλάχιστον, μία εγκατάσταση για
το πλύσιμο των χεριών, έναν αποστειρωτήρα εργαλείων
κοπής που επιτυγχάνει ελάχιστη θερμοκρασία 82o C ή
εναλλακτικό σύστημα με ισοδύναμο αποτέλεσμα, τόσο
στην «καθαρή» όσο και στην «ακάθαρτη» ζώνη και ικανό
αριθμό μαχαιριών κοπής.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
δ) Να διαθέτουν ψυκτικό θάλαμο. Εφόσον αυτό δεν
είναι δυνατό, τα τελικά προϊόντα πρέπει να απομακρύ−
νονται αμέσως μετά την υγειονομική επισήμανσή τους,
με φορτηγά ψυγεία, με την προϋπόθεση ότι η διάρκεια
μεταφοράς τους δεν υπερβαίνει τις δύο ώρες. Τα φορ−
τηγά ψυγεία πρέπει να εξασφαλίζουν θερμοκρασία όχι
μεγαλύτερη των 3ο C για τα εντόσθια και των 7ο C για
το κρέας. Η διαδικασία της ιχνηλασιμότητας πρέπει να
επιβεβαιώνεται για όλα τα προϊόντα.
ε) Να διαθέτουν, τουλάχιστον, ένα ψυκτικό θάλαμο
που κλειδώνει, για τη δέσμευση των σφάγιων, μέχρι
την έκδοση ευνοϊκών εργαστηριακών αποτελεσμάτων
για τις μεταδοτικές σπογγώδεις εγκεφαλοπάθειες και
την τριχινίαση.
στ) Να διαθέτουν αίθουσα ή γραφείο που κλειδώνει, το
οποίο να χρησιμοποιείται από τον επίσημο κτηνίατρο,
που είναι υπεύθυνος για την επίβλεψη και τον έλεγ−
χο του κρέατος. Εφόσον αυτό δεν είναι δυνατόν, τότε
τα κτηνιατρικά αρχεία και οι σφραγίδες επισήμανσης
φυλάσσονται αποκλειστικά στην έδρα της αρμόδιας
κτηνιατρικής υπηρεσίας.
ζ) Να διαθέτουν ειδικά δοχεία για τη συλλογή των
ζωϊκών υποπροϊόντων, κατηγορίας Ι, ΙΙ και ΙΙΙ, συμπερι−
λαμβανομένων και των υλικών ειδικού κινδύνου και να
τα διαχειρίζονται, σύμφωνα με τις διατάξεις του Κανο−
νισμού (ΕΚ) 1069/2009 (EE L 300) και του π.δ. 211/2006
(Α΄ 211). Εφόσον διαθέτουν μόνο ένα δοχείο, η χρήση του
επιτρέπεται μόνο υπό την προϋπόθεση ότι τα υποπροϊ−
όντα που συλλέγονται κατατάσσονται στην κατηγορία
υψηλότερου κινδύνου.
η) Να διαθέτουν σε ξεχωριστή αίθουσα, ατομικά ερ−
μάρια, διαχωρισμένα με διαφορετικά χρώματα, για τη
φύλαξη του ρουχισμού εργασίας και του ρουχισμού
εξόδου του προσωπικού του σφαγείου.
θ) Να διαθέτουν εγκατάσταση κατάλληλη για τον κα−
θαρισμό και την απολύμανση των οχημάτων μεταφοράς
εκτός του σφαγείου.
ι) Να υπάρχει δυνατότητα διεξαγωγής ελέγχου των
ζώων πριν από τη σφαγή τους, είτε στο στάβλο προέ−
λευσης, είτε στην εγκατάσταση του σφαγείου αμέσως
μετά την άφιξή τους. Έλεγχοι ταυτοποίησης των ζώων
και έλεγχοι αναφορικά με την προστασία των ζώων
πραγματοποιούνται στο σφαγείο αμέσως μετά την εκ−
φόρτωσή τους.
ια) Η διαχείριση προϊόντων, όπως κεφάλια, έντερα,
στόμαχοι και πόδια, πρέπει να πραγματοποιείται είτε σε
ξεχωριστή αίθουσα είτε, εφόσον δεν υπάρχει ξεχωριστή
αίθουσα, στην ίδια αίθουσα στην οποία διενεργούνται
οι λοιπές εργασίες, με την προϋπόθεση ότι υφίσταται
χρονικός διαχωρισμός μεταξύ τους, κατά τη διάρκεια
του οποίου διενεργείται η απαιτούμενη καθαριότητα
και απολύμανση του χώρου. Σε αντίθετη περίπτωση, τα
προϊόντα αυτά χαρακτηρίζονται ως ζωικά υποπροϊόντα.
2. Κατά τη λειτουργία τους, τα σφαγεία μικρής δυνα−
μικότητας, τα οποία ευρίσκονται σε μικρά νησιά, πρέπει
να τηρούν τις απαιτήσεις της παρ. 1.
Άρθρο 5
Σήμανση σφαγίων
Τα σφάγια που παράγονται σε σφαγεία μικρής δυνα−
μικότητας, τα οποία ευρίσκονται σε μικρά νησιά, σημαί−
νονται υγειονομικά, σύμφωνα με το άρθρο 5 του Κανο−

705

νισμού (ΕΚ) 853/2004 και το Κεφάλαιο ΙΙΙ του Τμήματος
Ι του Παραρτήματος Ι του Κανονισμού (ΕΚ) 854/2004.
Άρθρο 6
Τροποποίηση του π.δ. 8/2012 (Α΄ 11)
1. Ο τίτλος του π.δ. 8/2012, τροποποιείται ως ακο−
λούθως: «Καθορισμός των όρων, των προϋποθέσεων
και της διαδικασίας χορήγησης άδειας ίδρυσης και
άδειας λειτουργίας των σφαγείων οπληφόρων ζώων,
πουλερικών και λαγόμορφων και θέσπιση των αναγκαί−
ων συμπληρωματικών μέτρων για την εφαρμογή των
Κανονισμών (ΕΚ) αριθ. 853/2004 και 882/2004 του Ευ−
ρωπαϊκού Κοινοβουλίου και του Συμβουλίου, σχετικά με
την ίδρυση σφαγείων».
2. Το άρθρο 1 του π.δ. 8/2012, τροποποιείται ως κα−
τωτέρω:
α) Το πρώτο εδάφιο του άρθρου 1, αντικαθίσταται
ως εξής:
«Σκοπός του παρόντος διατάγματος είναι ο καθορι−
σμός των όρων, των προϋποθέσεων και της διαδικασίας
χορήγησης άδειας ίδρυσης και άδειας λειτουργίας των
σφαγείων οπληφόρων ζώων, πουλερικών και λαγόμορ−
φων».
β) Στο τέλος του άρθρου 1 προστίθεται νέο εδάφιο,
ως εξής:
«Η άδεια ίδρυσης του παρόντος νοείται ως η άδεια
σκοπιμότητας των άρθρων 2 και 3 του ν. 111/1975 (Α΄ 174)».
3. Η παρ. 2 του άρθρου 2 του π.δ. 8/2012, τροποποι−
είται ως εξής:
α) Στην περίπτωση α της παρ. 2, μετά τις λέξεις «στο
οποίο ο ενδιαφερόμενος προτίθεται να εγκαταστήσει»,
διαγράφονται οι λέξεις «ή να εκσυγχρονίσει».
β) Στην περίπτωση β της παρ. 2, μετά τις λέξεις «της
άδειας ίδρυσης», διαγράφονται οι λέξεις «και εκσυγ−
χρονισμού».
γ) Στην περίπτωση γ της παρ. 2, μετά τις λέξεις «των
εργασιών του υπό ίδρυση», διαγράφονται οι λέξεις «ή
εκσυγχρονισμού».
δ) Στην περίπτωση δ της παρ. 2, οι λέξεις «και την
ανάκληση της σχετικής άδειας,» αντικαθίσταται από τις
λέξεις «και την ανάκληση της άδειας ίδρυσης,».
4. Το άρθρο 3 του π.δ. 8/2012, τροποποιείται ως κα−
τωτέρω:
α) Ο τίτλος του άρθρου 3, τροποποιείται ως εξής:
«Άρθρο 3
Διαδικασία χορήγησης άδειας ίδρυσης σφαγείων
οπληφόρων ζώων, πουλερικών και λαγόμορφων».
β) Στην παρ. 1 του άρθρου 3, μετά τις λέξεις «για την
ίδρυση», διαγράφονται οι λέξεις «και εκσυγχρονισμό».
γ) Στην παρ. 2 του άρθρου 3, μετά τις λέξεις «προς
ίδρυση», διαγράφονται οι λέξεις «ή εκσυγχρονισμό».
δ) Στο πρώτο εδάφιο της παρ. 3 του άρθρου 3, μετά
τις λέξεις «για τη χορήγηση ή μη της άδειας ίδρυσης»,
διαγράφονται οι λέξεις «και εκσυγχρονισμού».
ε) Στην παρ. 4 του άρθρου 3, μετά τις λέξεις «Η άδεια
ίδρυσης», διαγράφονται οι λέξεις «και εκσυγχρονισμού».
στ) Η περίπτωση β της παρ. 4 του άρθρου 3, αντικα−
θίσταται ως εξής:
«β) Τα είδη των σφαζομένων ζώων, τη δυναμικότητα
κατά είδος σφαζομένων ζώων, τις εγκαταστάσεις και
τον εξοπλισμό του σφαγείου».

706

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

5. Το άρθρο 4 του π.δ. 8/2012, τροποποιείται ως κα−
τωτέρω:
α) Ο τίτλος του άρθρου 4, τροποποιείται ως εξής:
«Άρθρο 4
Απαιτούμενοι όροι ίδρυσης σφαγείων».
β) Στην πρώτο εδάφιο του άρθρου 4, μετά τις λέξεις
«Οι όροι που πρέπει να τηρούνται από τα υπό ίδρυση»,
διαγράφονται οι λέξεις «και εκσυγχρονισμό».
6. Το άρθρο 5 του π.δ. 8/2012, τροποποιείται ως εξής:
α) Στην παρ. 1 του άρθρου 5, μετά τις λέξεις «στην
έναρξη εργασιών ίδρυσης της μονάδας», διαγράφονται
οι λέξεις «ή τον εκσυγχρονισμό αυτής».
β) Στην παρ. 2 του άρθρου 5, μετά τις λέξεις «των
εργασιών του υπό ίδρυση», διαγράφονται οι λέξεις «ή
εκσυγχρονισμό».
γ) Στην παρ. 3 του άρθρου 5, μετά τις λέξεις «χωρίς
να έχουν αρχίσει εργασίες κατασκευής», διαγράφονται
οι λέξεις «ή εκσυγχρονισμού».
7. Στην παράγραφο 1 του άρθρου 6 του π.δ. 8/2012,
μετά τις λέξεις «περί χορήγησης άδειας ίδρυσης», δια−
γράφονται οι λέξεις «ή εκσυγχρονισμού».
8. Στην παρ. 2 του άρθρου 10 του π.δ. 8/2012, μετά τις
λέξεις «Οι αιτήσεις για τη χορήγηση άδειας ίδρυσης»,
διαγράφονται οι λέξεις «και εκσυγχρονισμού».

Άρθρο 7
Κυρώσεις
Στους παραβάτες των άρθρων 3, 4 και 5 του παρό−
ντος, επιβάλλονται οι κυρώσεις του άρθρου 29 του π.δ.
79/2007.
Άρθρο 8
Έναρξη ισχύος
Η ισχύς του παρόντος αρχίζει από την ημερομηνία
δημοσίευσής του στην Εφημερίδα της Κυβερνήσεως.
Στον Υπουργό Αγροτικής Ανάπτυξης και Τροφίμων
αναθέτουμε τη δημοσίευση και εκτέλεση του παρόντος.
Αθήνα, 11 Φεβρουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΕΣΩΤΕΡΙΚΩΝ

ΛΕΩΝΙΔΑΣ ΓΡΗΓΟΡΑΚΟΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΚΩΝΣΤΑΝΤΙΝΟΣ ΧΑΤΖΗΔΑΚΗΣ

ΑΝΑΠΛΗΡΩΤΗΣ ΥΠΟΥΡΓΟΣ
ΑΓΡΟΤΙΚΗΣ ΑΝΑΠΤΥΞΗΣ ΚΑΙ ΤΡΟΦΙΜΩΝ

ΜΑΞΙΜΟΣ ΧΑΡΑΚΟΠΟΥΛΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000401702140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

