Signature Not
Verified
Digitally signed by
THEODOROS MOUMOURIS
Date: 2014.07.29 21:22:02
EEST
Reason: Signed PDF
(embedded)
Location: Athens, Ethniko
Typografio

4871

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 154

ΤΕΥΧΟΣ ΠΡΩΤΟ

29 Ιουλίου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 93
Tροποποίηση διατάξεων του Κεφαλαίου Β΄ του π.δ. 170/
1996 «Κανονισμός Κατάταξης δοκίμων Πυροσβεστών
και μεταθέσεων του πυροσβεστικού προσωπικού του
Πυροσβεστικού Σώματος » (Α΄ 131).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Της παραγράφου 1 του άρθρου 16 του ν. 3511/2006
«Αναδιοργάνωση του Πυροσβεστικού Σώματος, αναβάθ−
μιση της αποστολής του και άλλες διατάξεις (Α΄ 258).
β. Του π.δ/τος 184/2009 «Σύσταση Υπουργείου Προ−
στασίας του Πολίτη και καθορισμός των αρμοδιοτήτων
του» (Α΄ 213).
γ. Του π.δ/τος 85/2012 «Ίδρυση και μετονομασία Υπουρ−
γείων, μεταφορά και κατάργηση θέσεων» (Α΄ 141).
δ. Του π.δ/τος 101/2012 «Υπαγωγή του Πυροσβεστικού
Σώματος στη Γενική Γραμματεία Πολιτικής Προστασίας
του Υπουργείου Δημόσιας Τάξης και Προστασίας του
Πολίτη και τροποποίηση του π.δ. 215/2007» (Α΄ 167).
ε. Του άρθρου 90 του Κώδικα που κυρώθηκε με το
άρθρο πρώτο του π.δ/τος 63/2005 «Κωδικοποίηση της
νομοθεσίας για την κυβέρνηση και τα κυβερνητικά όρ−
γανα» (Α΄ 98).
2. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
3. Την υπ’ αριθμ. 142/2014 γνωμοδότηση του Συμβουλί−
ου της Επικρατείας, μετά από πρόταση του Υπουργού
Δημόσιας Τάξης και Προστασίας του Πολίτη, αποφα−
σίζουμε:
Άρθρο 1
1. Μετά την παράγραφο 6 του άρθρου 21 του π.δ. 170/
1996 (Α΄ 131) όπως ισχύει, προστίθεται παράγραφος 7
ως ακολούθως:
«7. Οι μετακινήσεις του πυροσβεστικού προσωπικού
του Πυροσβεστικού Σώματος από Πυροσβεστικά Κλι−
μάκια προς τις Υπηρεσίες διοικητικής υπαγωγής τους
και αντιστρόφως καθώς και οι μετακινήσεις μεταξύ των
Πυροσβεστικών Κλιμακίων που υπάγονται διοικητικά
στην ίδια Υπηρεσία, δεν θεωρούνται αποσπάσεις και

ενεργούνται αζημίως για το Δημόσιο με απόφαση του
Αρχηγού του Πυροσβεστικού Σώματος ύστερα από πρό−
ταση του Διοικητή της οικείας Υπηρεσίας και έγκρισή
της από τον οικείο Διοικητή Περιφερειακής Πυροσβε−
στικής Διοίκησης».
2. Στο τέλος της παραγράφου 3 του άρθρου 17 του
π.δ. 170/1996 όπως ισχύει, προστίθενται εδάφια ως ακο−
λούθως:
«Οι αποφοιτώντες Ανθυποπυραγοί που έχουν προ−
σληφθεί στο Πυροσβεστικό Σώμα κατ’ εφαρμογή των
διατάξεων του άρθρου 1 του π.δ. 365/1990 (Α΄144) όπως
έχει τροποποιηθεί με το άρθρο 1 του π.δ. 203/1995 (Α΄
109) και την παρ. 1 του άρθρου 3 του π.δ. 239/1997 (Α΄
177) και των διατάξεων της παραγράφου 11 του άρθρου
69 του ν. 4249/2014 (Α΄73) μετά τη θέση του σε ισχύ,
δύνανται, κατά παρέκκλιση των ανωτέρω οριζομένων,
να τοποθετούνται στις Κεντρικές Υπηρεσίες και στις
έδρες των Περιφερειακών Πυροσβεστικών Διοικήσεων
του Πυροσβεστικού Σώματος. Ο ελάχιστος χρόνος πα−
ραμονής στις προαναφερόμενες Υπηρεσίες είναι πέντε
(5) έτη με δυνατότητα επέκτασης εφόσον το επιθυμούν
οι ενδιαφερόμενοι αξιωματικοί.
Οι πυροσβέστες, μετά την αποφοίτησή τους από την
οικεία Σχολή της Πυροσβεστικής Ακαδημίας και μέχρι
την οριστική τους τοποθέτηση, διατίθενται σε Υπηρε−
σίες που υπάγονται διοικητικά στην ΠΕ.ΠΥ.Δ. Αττικής».
Άρθρο 2
1. Το άρθρο 20 του π.δ. 170/1996 όπως ισχύει, τροπο−
ποιείται ως ακολούθως:
α. Στο δεύτερο εδάφιο της παραγράφου 2 η φράση
«δύο (2) μήνες» αντικαθίσταται με τη φράση «τέσσερις
(4) μήνες».
β. Στο πρώτο εδάφιο της παραγράφου 3 η φράση
«τέσσερις (4) μήνες» αντικαθίσταται με τη φράση «έξι
(6) μήνες».
2. Στο άρθρο 20 του π.δ. 170/1996 όπως ισχύει προ−
στίθεται παράγραφος 4 ως ακολούθως:
«4. Απόσπαση πυροσβεστικού προσωπικού σε δημό−
σια υπηρεσία του εσωτερικού για εκτέλεση υπηρεσίας
σχετικής με τις αρμοδιότητες και την αποστολή του
Πυροσβεστικού Σώματος, γίνεται με απόφαση του Αρ−
χηγού. Η διάρκεια των αποσπάσεων αυτών, εφόσον δεν
ορίζεται διαφορετικά, καθορίζεται με την ίδια απόφαση».

4872

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

3. Στη παράγραφο 1 του άρθρου 22 του π.δ. 170/1996
όπως ισχύει, η φράση «στην πόλη που επιθυμούν» αντι−
καθίσταται με τη φράση «στην πόλη συμφερόντων τους»
4. Η παράγραφος 1 του άρθρου 23 του π.δ. 170/1996
όπως ισχύει, αντικαθίσταται ως ακολούθως:
«1. Για την εφαρμογή των διατάξεων του παρόντος
διατάγματος θεωρείται ως ενιαία πόλη, ο νομός Αττικής,
εκτός του Λαυρίου και της Αίγινας. Επίσης θεωρούνται
ότι ευρίσκονται στην ίδια πόλη η Π.Υ Κω με την Π.Υ/ Κ.Α
Κω, η Π.Υ Καλαμάτας με την Π.Υ/Π.Α Καλαμάτας, η Π.Υ
Λεχαινών με την Π.Υ/Π.Α Ανδραβίδας, η Π.Υ Ρόδου με
την Π.Υ/Κ.Α Ρόδου, η Π.Υ Οινοφύτων με την Π.Υ/Π.Α Τα−
νάγρας, η Π.Υ Βόλου με την Π.Υ/Π.Α Αγχιάλου, η Δ.Ι.Π.Υ.Ν
Αχαΐας με την Π.Υ/Π.Α Αράξου, η Π.Υ Καβάλας με τις Π.Υ
Ελευθερούπολης, και Π.Υ. Χρυσούπολης, η Π.Υ Λαμίας με
την Π.Υ Μακρακώμης, η Π.Υ Άρτας με την Π.Υ Φιλιππιά−
δας, η Π.Υ Καρδίτσας με τις Π.Υ Παλαμά και Σοφάδων, η
Π.Υ Αλεξάνδρειας με την Π.Υ Βέροιας, η Π.Υ Πύργου με
την Π.Υ Αμαλιάδας, η Π.Υ Ναυπλίου με την Π.Υ Άργους

και οι Υπηρεσίες βιομηχανικών περιοχών (ΒΙ.ΠΕ) με τις
ομώνυμες Διοικήσεις Πυροσβεστικών Υπηρεσιών Νομών
ή τις Πυροσβεστικές Υπηρεσίες πόλεων».
Άρθρο 3
Η ισχύς των διατάξεων του παρόντος διατάγματος
αρχίζει από τη δημοσίευσή του στην Εφημερίδα της
Κυβερνήσεως.
Στον Υπουργό Δημόσιας Τάξης και Προστασίας του
Πολίτη αναθέτουμε τη δημοσίευση και εκτέλεση του
παρόντος διατάγματος.
Αθήνα, 24 Ιουλίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ
ΔΗΜΟΣΙΑΣ ΤΑΞΗΣ ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΒΑΣΙΛΕΙΟΣ ΚΙΚΙΛΙΑΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001542907140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

