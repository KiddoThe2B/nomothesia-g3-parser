Signature Not
Verified
Digitally signed by
THEODOROS MOUMOURIS
Date: 2014.03.12 10:24:50
EET
Reason: Signed PDF
(embedded)
Location: Athens, Ethniko
Typografio

961

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 58

ΤΕΥΧΟΣ ΠΡΩΤΟ

11 Μαρτίου 2014

ΠΕΡΙΕΧΟΜΕΝΑ
ΚΑΝΟΝΙΣΜΟΙ
252. Τροποποίηση και κωδικοποίηση της υπ’ αριθμ.
50/1973 (ΦΕΚ Α΄ 296) Κανονιστικής Διατάξεως
«Περί διοικήσεως και διαχειρίσεως του Ιερού
Προσκυνήματος Αγίας Μαρκέλλης Βολισσού
της Ιεράς Μητροπόλεως Χίου, Ψαρών και Οι−
νουσσών» ...................................................................................
1
253. Τροποποίηση και κωδικοποίηση του υπ’ αριθμ.
241/2013 Κανονισμού της Ιεράς Συνόδου της Εκ−
κλησίας της Ελλάδος περί Λειτουργίας, Διοική−
σεως και Διαχειρίσεως του Ιερού Προσκυνήμα−
τος Αγίου Ανδρέου Πατησίων (οδός Λευκωσίας
αρ. 40) της Ιεράς Αρχιεπισκοπής Αθηνών ....
2
254. Σύσταση και λειτουργία Εκκλησιαστικού Μουσεί−
ου υπό την επωνυμίαν «ΕΚΚΛΗΣΙΑΣΤΙΚΟΝ ΚΕΙ−
ΜΗΛΙΑΡΧΕΙΟΝ «ΑΓΙΟΣ ΕΥΓΕΝΙΟΣ ΤΡΑΠΕΖΟΥΝΤΙ−
ΟΣ» ΤΗΣ ΙΕΡΑΣ ΜΗΤΡΟΠΟΛΕΩΣ ΠΟΛΥΑΝΗΣ ΚΑΙ
ΚΙΛΚΙΣΙΟΥ ..................................................................................
3

ΚΑΝΟΝΙΣΜΟΙ
(1)
ΚΑΝΟΝΙΣΜΟΣ ΥΠ’ ΑΡΙΘΜ. 252/2014
Τροποποίηση και κωδικοποίηση της υπ’ αριθμ. 50/1973
(ΦΕΚ Α΄ 296) Κανονιστικής Διατάξεως «Περί διοική−
σεως και διαχειρίσεως του Ιερού Προσκυνήματος
Αγίας Μαρκέλλης Βολισσού της Ιεράς Μητροπόλε−
ως Χίου, Ψαρών και Οινουσσών».
Η ΙΕΡΑ ΣΥΝΟΔΟΣ ΤΗΣ ΙΕΡΑΡΧΙΑΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
Έχουσα υπ’ όψει:
1. Τας διατάξεις των άρθρων 4, περίπτ. ε΄, 29 παρ. 2
και 59 του Ν. 590/1977 «Περί του Καταστατικού Χάρτου
της Εκκλησίας της Ελλάδος».
2. Τας υποχρεώσεις της Ποιμαινούσης Εκκλησίας πρός
το χριστεπώνυμον πλήρωμα, αι οποίαι απορρέουν απο
τάς Ευαγγελικάς επιταγάς, τους Ιερούς Κανόνας και
τους Νόμους του Κράτους.
3. Τας υφισταμένας κοινωνικάς και πνευματικάς ανά−
γκας της Ιεράς Μητροπόλεως Χίου, Ψαρών και Οινουσ−
σών.

4. Την υπ’ αριθμ. 1359/8/27.12.2013 Απόφασιν του Μη−
τροπολιτικού Συμβουλίου της Ιεράς Μητροπόλεως Χίου,
Ψαρών και Οινουσσών.
5. Την υπ’ αριθμ. 3771/1285/31.12.2013 Πρότασιν του Σε−
βασμιωτάτου Μητροπολίτου Χίου, Ψαρών και Οινουσ−
σών Μάρκου.
6. Την από 10.1.2014 Γνωμοδότησιν του Ειδικού Νομι−
κού Συμβούλου της Ιεράς Συνόδου της Εκκλησίας της
Ελλάδος.
7. Την από 14.1.2014 Απόφασιν της Διαρκούς Ιεράς
Συνόδου, αποφασίζει:
Τροποποιεί και κωδικοποιεί την υπ’ αριθμ. 50/1973
(ΦΕΚ Α΄ 296) Κανονιστικήν Διάταξιν περί διοικήσεως
και διαχειρίσεως του Ιερού Προσκυνήματος Αγίας Μαρ−
κέλλης Βολισσού, της Ιεράς Μητροπόλεως Χίου, Ψαρών
και Οινουσσών, ως εξής:
ΚΑΝΟΝΙΣΜΟΣ αρ. 252/2014
«Περί διοικήσεως και διαχειρίσεως του Ιερού Προσκυ−
νήματος Αγίας Μαρκέλλης Βολισσού της Ιεράς Μητρο−
πόλεως Χίου, Ψαρών και Οινουσσών».
Άρθρον 1
Το εν τη περιοχή Βολισσού Χίου Ιερόν Εξωκκλήσιον
«Αγία Μαρκέλλα», καταστάν από πολλών ετών μέγα
προσκυνηματικόν κέντρον, λειτουργούν δε εν τοις πράγ−
μασιν ως Ιερόν Προσκύνημα, είναι Εκκλησιαστικόν Νομι−
κόν Πρόσωπον Ιδιωτικού Δικαίου, κατά την έννοιαν της
διατάξεως του άρθρου 59 του Νόμου 590/1977 «Περί
Καταστατικού Χάρτου της Εκκλησίας της Ελλάδος»,
υπό την επωνυμίαν «Ιερόν Προσκύνημα Αγία Μαρκέλλα»,
με έδραν την κωμόπολιν Βολισσού−Χίου, υπαγόμενον
εις την Ιεράν Μητρόπολιν Χίου, Ψαρών και Οινουσσών.
Άρθρον 2
1. Η διοίκησις και διαχείρισις του Ιερού Προσκυνήματος
ενεργείται υπό επταμελούς Διαχειριστικής Επιτροπής,
αποτελουμένης, α) εκ του οικείου Μητροπολίτου, ως
Προέδρου, β) εκ του Αρχιερατικού Επιτρόπου Βολισσού,
ως Αντιπροέδρου και γ) εκ πέντε λαϊκών Μελών, διορι−
ζομένων μετ’ ισαρίθμων αναπληρωτών, δι’ αποφάσεως
του οικείου Μητροπολιτικού Συμβουλίου.
2. Τον Πρόεδρον του Ιερού Προσκυνήματος, απόντα
ή κωλυόμενον, αναπληροί ο Αντιπρόεδρος του Ιερού
Προσκυνήματος, εξουσιοδοτούμενος εκάστοτε εγγρά−
φως υπ’ αυτού.
3. Ο διορισμός της Διαχειριστικής Επιτροπής ενεργεί−
ται μετά το πρώτον 15ημερον του μηνός Δεκεμβρίου

962

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

εκάστης τριετίας, της θητείας αρχομένης από 1ης Ια−
νουαρίου του επομένου έτους.
4. Η Διαχειριστική Επιτροπή, κατά την πρώτην συνε−
δρίαν αυτής, συγκροτείται εις σώμα, εκλέγουσα εκ των
λαϊκών Μελών αυτής τον Ταμίαν και τον Γραμματέα.
5. Η Διαχειριστική Επιτροπή ευρίσκεται εν απαρτία,
όταν οι παρόντες είναι πλείονες των απόντων.
6. Το λειτούργημα των Μελών της Διαχειριστικής Επι−
τροπής είναι τιμητικόν και αι προσφερόμεναι υπηρεσίαι
υφ’ εκάστου των Μελών αυτής παρέχονται δωρεάν, άνευ
αντιμισθίας τινος ή αποζημιώσεως.
7. Οι διατελέσαντες ως λαϊκά Μέλη της Επιτροπής
δύνανται να αναδιορισθώσι δια μίαν εισέτι τριετίαν.
8. Εις την κρίσιν του οικείου Μητροπολίτου εναπόκει−
ται η ητιολογημένη αντικατάστασις Μέλους τινος της
Διαχειριστικής Επιτροπής.
9. Αι αποφάσεις της Διαχειριστικής Επιτροπής λαμβά−
νονται κατά πλειονοψηφίαν των παρόντων, εν ισοψηφία
νικώσης της ψήφου του Προέδρου.
Άρθρον 3
1. Η Διαχειριστική Επιτροπή συνεδριάζει, οσάκις παρί−
σταται ανάγκη, καθ’ ημέραν και ώραν, οριζομένην υπό
του Προέδρου. Ωσαύτως συνεδρίαν της Διαχειριστικής
Επιτροπής δύνανται να αιτήσωσιν εγγράφως τρία του−
λάχιστον Μέλη αυτής.
2. Η Διαχειριστική Επιτροπή δεν δύναται να συγκλη−
θή και να συνεδριάση νομίμως, εάν δεν παρίσταται ο
Πρόεδρος αυτής αυτοπροσώπως ή δι’ αντιπροσώπου,
εγγράφως εξουσιοδοτηθέντος προς τούτο υπ’ αυτού.
Άρθρον 4
1. Το Νομικόν Πρόσωπον του Ιερού Προσκυνήματος εκ−
προσωπείται ενώπιον πάσης δικαστικής και διοικητικής
αρχής υπό του Προέδρου αυτού ή του Αντιπροέδρου αυ−
τού, εγγράφως εξουσιοδοτουμένου υπό του Προέδρου.
2. Ο Πρόεδρος του Ιερού Προσκυνήματος συμβάλλεται
εξ ονόματος και δια λογαριασμόν αυτού, προηγουμένη
αποφάσει της Διαχειριστικής Επιτροπής.
3. Προκειμένου περί «δόσεως όρκου», τούτον δίδει
δια το Ιερόν Προσκύνημα είς των λαϊκών Μελών της
Διαχειριστικής Επιτροπής εγγράφως, εκάστοτε εξου−
σιοδοτούμενος προς τούτο υπ’ αυτής.
Άρθρον 5
Η Διαχειριστική Επιτροπή έχει τα εξής καθήκοντα:
1. Εισπράττει άπαντα εν γένει τα εισοδήματα του Ιερού
Προσκυνήματος.
2. Καταρτίζει τον Προϋπολογισμόν και τον Απολογι−
σμόν του Ιερού Προσκυνήματος, ους υποβάλλει εμπρο−
θέσμως προς έλεγχον και έγκρισιν εις το οικείον Μη−
τροπολιτικόν Συμβούλιον, και
3. Τηρεί τα κάτωθι διαχειριστικά στοιχεία: α) διπλό−
τυπα γραμμάτια εισπράξεων, β) διπλότυπα εντάλματα
πληρωμών, γ) βιβλίον Ταμείου, δ) Καθολικόν εσόδων και
εξόδων, ε) βιβλίον Πρακτικών, στ) βιβλίον τιμαλφών και
λοιπών κινητών περιουσιακών στοιχείων και ζ) Κτημα−
τολόγιον, απάντων ηριθμημένων και τεθεωρημένων υπό
της Ιεράς Μητροπόλεως.
Άρθρον 6
1. Το διαχειριστικόν έτος του Ιερού Προσκυνήματος
άρχεται τη 1η Ιανουαρίου και λήγει τη 31η Δεκεμβρίου.
2. Μέχρι της 15ης Οκτωβρίου εκάστου έτους η Διαχειρι−
στική Επιτροπή συντάσσει τον Προϋπολογισμόν δια την
χρήσιν του επομένου έτους και υποβάλλει τούτον προς
έλεγχον και έγκρισιν εις το Μητροπολιτικόν Συμβούλιον.
3. Μέχρι της 30ης Ιανουαρίου εκάστου έτους η Διαχει−
ριστική Επιτροπή συντάσσει τον Απολογισμόν του λήξα−

ντος διαχειριστικού έτους και υποβάλλει τούτον προς
έλεγχον και έγκρισιν εις το Μητροπολιτικόν Συμβούλιον.
4. Δια πάσαν είσπραξιν εκδίδεται γραμμάτιον εισπρά−
ξεως, δια πάσαν δε πληρωμήν ένταλμα πληρωμής. Τα
εκδιδόμενα γραμμάτια εισπράξεων και τα έντάλματα
πληρωμών, εις ά επισυνάπτονται πάντα τα δικαιολο−
γητικά, φέρουν την υπογραφήν του Προέδρου και του
Ταμίου της Διαχειριστικής Επιτροπής.
Άρθρον 7
Πόροι του Ιερού Προσκυνήματος είναι οι επόμενοι:
α) Αι εισπράξεις εκ κηρού, δίσκου και κυτίων.
β) Αι εισπράξεις εξ εκποιήσεως αποκήρου, τιμαλφών,
ελαίου και λοιπών αφιερωμάτων των πιστών.
γ) Αι πρόσοδοι εκ της ιδίας αυτού περιουσίας (εκποι−
ήσεις, εκμισθώσεις κ.λπ.).
δ) Αι εκούσιαι εισφοραί, δωρεαί, επιχορηγήσεις, κλη−
ροδοτήματα κ.λπ.
ε) Αι προαιρετικαί εισπράξεις εξ Ιεροτελεστιών, και
στ) Πάσα άλλη πηγή μη απάδουσα τη Ορθοδόξω δι−
δασκαλία και τω εκκλησιαστικώ ήθει.
Άρθρον 8
1. Η εν γένει διαχείρισις της περιουσίας του Ιερού
Προσκυνήματος, η σύνταξις του Προϋπολογισμού και
Απολογισμού, η άσκησις του ελέγχου κ.λπ. διέπεται υπό
των συναφών διατάξεων του Ν. 590/1977 και των υπ’
αριθ. 8/1979 «Περί Ιερών Ναών και Ενοριών» και 210/2010
«Περί Διευθύνσεως Δημοσιονομικού ελέγχου της Εκκλη−
σίας της Ελλάδος» Κανονισμών.
2. Τα έσοδα του Ιερού Προσκυνήματος διατίθενται:
α) Δια την κατασκευήν, συντήρησιν και εξωραϊσμόν
αυτού και των κτιριακών εγκαταστάσεών του.
β) Δια την μισθοδοσίσν των Ιεροψαλτών, Νεωκόρων
και ευπρεπιστριών, ως και τυχόν προσληφθησομένου
διοικητικού προσωπικού ή εκτάκτων Συνεργατών, Κλη−
ρικών και Λαϊκών.
γ) Δια την προμήθειαν των απαραιτήτων επίπλων και
σκευών.
δ) Δια την ενίσχυσιν του Φιλανθρωπικού και Κοινω−
φελούς Έργου της Ιεράς Μητροπόλεως.
ε) Δια την ενίσχυσιν του Πνευματικού ΄Εργου της Ιεράς
Μητροπόλεως.
στ) Δια την λειτουργίαν των Υπηρεσιών της Ιεράς
Μητροπόλεως.
ζ) Δια την ενίσχυσιν του Ασφαλιστικού Οργανισμού
της Εκκλησίας, εκ ποσοστού 6% επί των ακαθαρίστων
εσόδων.
η) Δια την οικονομικήν ενίσχυσιν των μαθητών όλων
των βαθμίδων των Σχολείων της Βολισσού.
θ) Δια την χορήγησιν υποτροφιών εις Ιεροσπουδαστάς
ή Φοιτητάς Θεολογίας των Πανεπιστημίων της ημεδα−
πής, αποφοίτων του Λυκείου Βολισσού ή καταγομένων
εκ των Ενοριών του Δ.Δ. Αμανής. Τα αφορώντα εις τας
υποτροφίας ορίζονται δι’ αποφάσεως της Διαχειριστι−
κής Επιτροπής εγκρινομένης υπό του Μητροπολιτικού
Συμβουλίου.
ι) Δια την υποστήριξιν θεμάτων υγείας εν τη περιοχή
των Βορειοχώρων.
3. Η κατά τα άνω κατανομή των πόρων του Ιερού
Προσκυνήματος έσται δι’ αποφάσεως της Διαχειριστι−
κής Επιτροπής εγκρινομένης υπό του Μητροπολιτικού
Συμβουλίου.
Άρθρον 9
Ο Αντιπρόεδρος της Διαχειριστικής Επιτροπής, ως
Προϊστάμενος του Ιερού Προσκυνήματος, διενεργεί εξ
ονόματος αυτής και υπογράφει άπασαν την αλληλο−
γραφίαν, προΐσταται του προσωπικού και εισηγείται εις

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

963

την Διαχειριστικήν Επιτροπήν την λήψιν παντός μέτρου,
εξασφαλίζοντος την πειθαρχίαν και διευκολύνοντος την
εκτέλεσιν των καθηκόντων των.

ε) Καθήκοντα Υπηρεσιακού Συμβουλίου επί του προ−
σωπικού ασκεί το Μητροπολιτικόν Συμβούλιον.

Άρθρον 10
α) Ο Ταμίας παραλαμβάνει παρά του προκατόχου
του, δια πρωτοκόλλου υπογραφομένου παρ’ αύτού, του
Αντιπροέδρου της Διαχειριστικής Επιτροπής και του
αποχωρούντος Ταμίου και τεθεωρημένου παρά του οι−
κείου Μητροπολίτου, τα εν τω Ταμείω μετρητά, ως και
τα τυχόν υπάρχοντα χρεώγραφα, ομολογίας, γραμμάτια
και πάντα σχετικόν τίτλον ή έγγραφον.
β) Ο Ταμίας δεν δύναται να κρατή εις χείρας του
ποσόν άνω των τριακοσίων (αριθ. 300,00) ευρώ. Το
επί πλέον τούτου καταθέτει εις το Υποκατάστημα της
Εθνικής Τραπέζης της Ελλάδος (Κατάστημα Χίου), εις
λογαριασμόν επ’ ονόματι του Ιερου Προσκυνήματος.
γ) Δια την ανάληψιν ποσού μεγαλυτέρου των τρια−
κοσίων (αριθ. 300,00) ευρώ δέον όπως η Διαχειριστική
Επιτροπή συντάσση Πρακτικόν, όπερ θα τυγχάνη της
εγκρίσεως του Μητροπολιτικού Συμβουλίου.

Η εν γένει εποπτεία της λειτουργίας του Ιερού Προ−
σκυνήματος ασκείται υπό του οικείου Μητροπολίτου.

Άρθρον 11
α) Πάσα δαπάνη δέον, όπως προβλέπεται παρά του
Προϋπολογισμού.
Αναθεώρησις του Προϋπολογισμού επιτρέπεται εντός
του διανυομένου διαχειριστικού έτους, κατόπιν αποφά−
σεως της Διαχειριστικής Επιτροπής και εγκρίσεως του
Μητροπολιτικού Συμβουλίου.
β) Ποσόν καταβαλλόμενον άνευ προβλέψεως από τον
Προϋπολογισμόν του Ιερού Προσκυνήματος και αποφά−
σεως της Διαχειριστικής Επιτροπής, βαρύνει εξ ολοκλή−
ρου τον Ταμίαν.
γ) Απαγορεύεται η εκτέλεσις έργων κατασκευής ή
επισκευής του Ιερού Προσκυνήματος άνευ τηρήσεως
των κειμένων Νόμων και Κανονισμών.
δ) Απαγορεύεται η αγορά Ιερών Σκευών, επίπλων και
βιβλίων άνευ της προηγουμένης εγκρίσεως του οικείου
Μητροπολιτικού Συμβουλίου.
Άρθρον 12
Δια τας εκμισθώσεις ή εκποιήσεις κινητών ή ακινή−
των του Ιερού Προσκυνήματος, αποδοχήν ή αποποίησιν
δωρεάς, σύστασιν δικαιώματος επί ακινήτου του Ιερού
Προσκυνήματος ή παραίτησιν από υφισταμένου τοιού−
του, προσφυγήν του Ιερού Προσκυνήματος εις ένδικα
μέσα ή παραίτησιν απ’ αυτών ισχύουσι κατ’ αναλογίαν
αι σχετικαί διατάξεις του υπ’ αριθ. 8/1979 Κανονισμού,
ως και των εκάστοτε ισχυόντων δια την Εκκλησίαν της
Ελλάδος Νόμων και Κανονισμών.
Άρθρον 13
α) Αι οργανικαί θέσεις Υπαλλήλων του Ιερού Προσκυ−
νήματος είναι αι εξής:
Μία (1) θέσις Ιερέως.
Μία (1) θέσις Ιεροψάλτου.
Μία (1) θέσις Νεωκόρου.
β) Αι θέσεις αύται, πλην της θέσεως του Ιερέως, πλη−
ρούνται, δι’ υπαλλήλων επί συμβάσει Ιδιωτικού Δικαίου,
τη προτάσει της Διαχειριστικής Επιτροπής υπό του οι−
κείου Μητροπολίτου, εφ’ όσον παραστή ανάγκη.
γ) Το προσωπικόν του Ιερού Προσκυνήματος, υπα−
γόμενον εις τας διατάξεις του Κώδικος Εκκλησιαστι−
κών Υπαλλήλων, μισθοδοτείται παρ’ αυτού, βάσει του
εγκεκριμένου παρά του Μητροπολιτικού Συμβουλίου
Προϋπολογισμού αυτού.
δ) Ο Εφημέριος, ως και οι τυχόν βοηθοί αυτού, διορί−
ζονται, συνωδά ταις σχετικαίς διατάξεσι του υπ’ αριθ.
230/2012 Κανονισμού «Περί Εφημερίων».

Άρθρον 14

Άρθρον 15
Η Διαχειριστική Επιτροπή έχει ιδίαν σφραγίδα, φέ−
ρουσαν εν τω μέσω την εικόνα της Αγίας Μαρκέλλης
και πέριξ αυτής κυκλοτερώς, εξωτερικώς μεν «ΙΕΡΑ ΜΗ−
ΤΡΟΠΟΛΙΣ ΧΙΟΥ», εσωτερικώς δε «ΙΕΡΟΝ ΠΡΟΣΚΥΝΗΜΑ
ΑΓΙΑΣ ΜΑΡΚΕΛΛΗΣ – ΒΟΛΙΣΣΟΥ».
Άρθρον 16
Δια παν έτερον θέμα, δια το οποίον ο παρών Κανο−
νισμός δεν προβλέπει ή έτεροι Νόμοι της Πολιτείας ή
Εκκλησιαστικοί Κανονισμοί, αρμόδιον τυγχάνει το οι−
κείον Μητροπολιτικόν Συμβούλιον.
Άρθρον 17
Ο παρών Κανονισμός τροποποιείται δι’ αποφάσεως
του Μητροπολιτικού Συμβουλίου της Ιεράς Μητροπό−
λεως Χίου, Ψαρών και Οινουσσών, με υποχρεωτικώς
θετικήν ψήφον του Σεβ. Προέδρου, και κατόπιν εγκρί−
σεως της Δ.Ι.Σ. και της Ιεράς Συνόδου της Ιεραρχίας
της Εκκλησίας της Ελλάδος.
Άρθρον 18
Πάσα διάταξις, αφορώσα εις το Ιερόν Προσκύνημα και
αντικειμένη εις τον παρόντα Κανονισμόν καταργείται.
Άρθρον 19
Η ισχύς του παρόντος Κανονισμού άρχεται άμα τη
δημοσιεύσει αυτού δια του επισήμου δελτίου της Ιεράς
Συνόδου της Εκκλησίας της Ελλάδος «ΕΚΚΛΗΣΙΑ» και
δια της Εφημερίδος της Κυβερνήσεως.
O Kανονισμός αυτός να δημοσιευθεί στην Εφημερίδα
της Κυβερνήσεως.
Αθήνα, 27 Φεβρουαρίου 2014
Ο Πρόεδρος
† Ο Αθηνών ΙΕΡΩΝΥΜΟΣ
F
(2)
ΚΑΝΟΝΙΣΜΟΣ ΥΠ’ ΑΡΙΘΜ. 253/2014
Τροποποίηση και κωδικοποίηση του υπ’ αριθμ. 241/2013
Κανονισμού της Ιεράς Συνόδου της Εκκλησίας της
Ελλάδος περί Λειτουργίας, Διοικήσεως και Διαχει−
ρίσεως του Ιερού Προσκυνήματος Αγίου Ανδρέου
Πατησίων (οδός Λευκωσίας αρ. 40) της Ιεράς Αρχι−
επισκοπής Αθηνών.
Η ΙΕΡΑ ΣΥΝΟΔΟΣ ΤΗΣ ΙΕΡΑΡΧΙΑΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
Λαβόντες υπ’ όψιν:
1. Τις διατάξεις των άρθρων 1 παρ. 2−4, 29, 36 παρ. 6,
59 και 67 του Νόμου 590/1977 (ΦΕΚ Α΄ 146),
2. το άρθρον 73 παρ. 1 του ν. 3028/2002 (ΦΕΚ Α΄ 153),
3. το γεγονός ότι ο Ιερός Ναός Αγίου Ανδρέου επί
της οδού Λευκωσίας αρ. 40 περιοχής Πατησίων Αθηνών
αποτελεί μνημείον μεταβυζαντινών χρόνων του 16ου
αιώνος και τόπον μαρτυρίου της Αγίας Φιλοθέης της
Αθηναίας, γόνου της οικογενείας των Μπενιζέλων, έχει
αναστηλωθεί από τον Ακαδημαϊκόν Αναστάσιον Ορλάν−
δον και έχει αγιογραφηθεί υπό του Φωτίου Κόντογλου.

964

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

4. Την έκπαλαι ύπαρξιν και λειτουργίαν του Ιερού Ναού
Αγίου Ανδρέου περιοχής Πατησίων Αθηνών της Ιεράς
Αρχιεπισκοπής Αθηνών, ο οποίος ως τόπος μαρτυρίου
της Αγίας Φιλοθέης της Αθηναίας έχει καταστεί υπερ−
τοπικής σημασίας Ιερός Ναός μαρτυρουμένης της σημα−
σίας του από το επιτελούμενον πνευματικόν έργον των
Εφημερίων του Ι. Ναού με ομάδες νέων, την προσέλευσιν
πιστών εκ του λεκανοπεδίου Αττικής, την διάθεσιν πε−
ριουσιών δια διαθηκών προς όφελος της χριστιανικής
νεότητος της περιοχής, όπου και ο Ιερός Ναός.
5. Την ανάγκην της καλής λειτουργίας του Ιερού Ναού,
6. Την υπ’ αριθμ. 364/30.1.2014 Απόφασιν και την υπ’
αριθμ. 364/2014/30.1.2014 Πρότασιν του Μακαριωτάτου
Αρχιεπισκόπου Αθηνών και πάσης Ελλάδος κ. Ιερωνύμου,
7. Την υπ’ αριθμ. 10/2014 Γνωμοδότησιν του Ειδικού
Νομικού Συμβούλου της Ιεράς Συνόδου της Εκκλησίας
της Ελλάδος,
8. Την από 5.2.2014 Απόφασιν της Δ.Ι.Σ.
Καταργούμεν τον Κανονισμόν 241/2013 (ΦΕΚ 237/
Α΄/2013) «Κανονισμός Λειτουργίας, Διοικήσεως και Δι−
αχειρίσεως του Ιερού Προσκυνήματος Αγίου Ανδρέου
περιοχής Πατησίων (οδός Λευκωσίας αρ. 40) της Ιεράς
Αρχιεπισκοπής Αθηνών» και αντικαθιστούμεν αυτόν υπό
του επομένου:
ΚΑΝΟΝΙΣΜΟΣ ΥΠ’ ΑΡΙΘΜ. 253/2014
«Περί λειτουργίας, διοικήσεως και διαχειρίσεως
του Ιερού Προσκυνήματος Αγίου Ανδρέου περιοχής
Πατησίων της Ιεράς Αρχιεπισκοπής Αθηνών»
Άρθρον 1ον
Ο επί της οδού Λευκωσίας αρ. 40 περιοχής Πατησίων
Αθηνών Ιερός Ναός Αγίου Ανδρέου της Ιεράς Αρχιεπι−
σκοπής Αθηνών, τόπος μαρτυρίου της Αγίας Φιλοθέ−
ης της Αθηναίας, ο οποίος απολαύει της αγάπης και
ευσεβείας των κατοίκων των Αθηνών, έχει από ετών
καταστεί προσκυνηματικός τόπος και Ιερός χώρος τε−
λέσεως Ιερών Ακολουθιών και αγιαστικών πράξεων της
Ανατολικής Ορθοδόξου Εκκλησίας ημών, ανακηρύσσεται
Ιερόν Προσκύνημα της Ιεράς Αρχιεπισκοπής Αθηνών και
αποτελεί εκκλησιαστικόν Νομικόν Πρόσωπον Ιδιωτικού
Δικαίου, τελούν υπό την άμεσον εποπτεία της Ιεράς Αρ−
χιεπισκοπής Αθηνών, διοικούμενον κατά τας διατάξεις
του παρόντος Κανονισμού.
Άρθρον 2ον
Σκοποί
Σκοποί του Ιερού Προσκυνήματος είναι:
α. Η προαγωγή και εξυπηρέτησις της πάσης φύσε−
ως λειτουργίας, η συντήρησις, αναστήλωσις, ανάδειξις,
μελέτη και διάσωσις του Ιερού Ναού Αγίου Ανδρέου
Πατησίων Αθηνών (οδός Λευκωσίας αρ. 40) και η οικο−
νομική στήριξις αυτού εκ των ετησίων προσόδων του.
β. Η οικονομική ενίσχυσις των κατηχητικών σχολείων
και της νεότητος του Ιερού Προσκυνήματος, η εν γένει
ανάπτυξις και ενίσχυσις χριστιανικού πνευματικού, φι−
λανθρωπικού, πολιτιστικού και ιεραποστολικού έργου
προς όφελος των κατοίκων της περιοχής του Προσκυ−
νήματος και της Ιεράς Αρχιεπισκοπής Αθηνών.
γ. Η οικονομική ενίσχυσις της χριστιανικής διαπαι−
δαγωγήσεως της νεότητος της Ιεράς Αρχιεπισκοπής
Αθηνών (κατασκηνώσεις Ι.Α.Α., Γραφείον Νεότητος Ι.Α.Α.
κ.λπ.) δι’ απολήψεως ποσοστού 20% εκ των κατ’ έτος
καθαρών εσόδων της διαχειρίσεως του Ιερού Προσκυ−
νήματος.
δ. Η εν γένει οικονομική στήριξις εις απόρους ή η
χορήγησις υποτροφιών σε απόρους σπουδαστάς.

Άρθρον 3ον
Πόροι
Πόροι του Ιερού Προσκυνήματος είναι:
α) Αι πρόσοδοι του Ι. Προσκυνήματος εκ κηρού, αφιε−
ρωμάτων, δωρεών κ.λπ. και εκ της ακινήτου και κινητής
περιουσίας αυτού.
β) Αι επιχορηγήσεις και αι εν γένει εισφορές των εκ−
κλησιαστικών νομικών προσώπων, των άλλων Νομικών
Προσώπων Δημοσίου ή ιδιωτικού Δικαίου, ημεδαπών ή
αλλοδαπών.
γ) Αι αφιερώσεις και δωρεαί των φιλανθρώπων, οι
κληρονομίαι και κληροδοσίαι, ως και πάσα ετέρα προς
το Ι. Προσκύνημα προσφορά εις χρήμα ή είδος.
δ) Αι λοιπαί πάσης φύσεως επιχορηγήσεις ή χρημα−
τοδοτήσεις.
Άρθρον 4ον
Διοίκησις
Το Ιερόν Προσκύνημα τελεί υπό την εποπτείαν της
Ιεράς Αρχιεπισκοπής Αθηνών και διοικείται από πεντα−
μελές (5) Διοικητικόν Συμβούλιον, το οποίον συγκρο−
τείται από:
α) Τον εκάστοτε Αρχιεπίσκοπον Αθηνών και πάσης
Ελλάδος ως Πρόεδρον, αναπληρούμενον από τον νόμιμο
ή τον ειδικώς προς τούτο εντεταλμένο αναπληρωτή του.
β) Δύο εκ των υπηρετούντων παρά τω Ιερώ Ναώ Αγί−
ου Ανδρέου εφημερίων της Αρχιεπισκοπής Αθηνών ως
Συμβούλων, οριζομένων υπό του Αρχιεπισκόπου Αθηνών
ή τους υπ’ αυτού οριζομένους αναπληρωτάς των (κατά
προτίμησιν εκ των εφημερίων του Ι. Προσκυνήματος
ή, ελλείψει αυτών, είτε εξ ετέρων κληρικών της Ι.Α.Α.
είτε εκ λαϊκών χριστιανών ορθοδόξων κατοίκων της
περιοχής της έδρας του Προσκυνήματος διακρινομέ−
νων δια την ευσέβειάν των). Εν περιπτώσει ελλείψεως
επαρκούς αριθμού εφημερίων υπηρετούντων παρά τω
Ιερώ Προσκυνήματι ορίζονται υπό του Αρχιεπισκόπου
Αθηνών είτε κληρικοί της Ιεράς Αρχιεπισκοπής Αθη−
νών είτε λαϊκοί κάτοικοι της περιοχής της έδρας του
Προσκυνήματος προς συμπλήρωσιν του αριθμού των
τακτικών μελών επί τριετεί θητεία.
γ) Δύο λαϊκών χριστιανών ορθοδόξων κατοίκων της
περιοχής της έδρας του Προσκυνήματος διακρινομένων
δια την ευσέβειάν των μετά των αναπληρωτών τους
προτεινομένων υπό των εφημερίων του Ιερού Προσκυ−
νήματος και οριζομένων υπό του Αρχιεπισκόπου Αθηνών
επί τριετεί θητεία.
Άρθρον 5ον
Καθήκοντα του Διοικητικού Συμβουλίου
1. Το Διοικητικόν Συμβούλιον διοικεί το Ιερόν Προσκύ−
νημα και μεριμνά δια την εκπλήρωσιν των σκοπών του.
Είναι αρμόδιον δια την εν γένει διαχείρισιν απασών
των υποθέσεων του Ιερού Προσκυνήματος, την οποίαν
διεξάγει αυτοτελώς, ώστε να μη συγχέεται με ετέρας
υπηρεσίας ή διαχειρίσεις ευαγών Ιδρυμάτων ή Κληροδο−
τημάτων της Ιεράς Αρχιεπισκοπής Αθηνών. Ειδικώτερον:
α) Εγκρίνει τον Προϋπολογισμόν και Απολογισμόν
εσόδων και εξόδων, τους οποίους υποβάλλει εις το
Μητροπολιτικόν Συμβούλιον της Ιεράς Αρχιεπισκοπής
Αθηνών προς τελικήν έγκρισιν.
β) Αποδέχεται ή απορρίπτει κληρονομίας, κληροδοσί−
ας, δωρεάς ή ετέρας εισφοράς υπό όρον ή μη.
γ) Αποφασίζει δια την σύναψιν παντός είδους συμβά−
σεων, αποφασίζει περί των εσόδων και δαπανών του
Προσκυνήματος, προσλαμβάνει και απολύει το προσω−
πικόν του Προσκυνήματος.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
δ) Λαμβάνει πάσαν δυνατήν μέριμναν δια την συντή−
ρησιν, ανάδειξιν, μελέτην, διάσωσιν του μνημείου του
Ιερού Ναού Αγίου Ανδρέου.
ε) Λαμβάνει αποφάσεις περί την διεξαγωγήν του λα−
τρευτικού έργου, την εσωτερικήν οργάνωσιν της διοι−
κήσεως και διαχειρίσεως και την εν γένει λειτουργίαν
και του Προσκυνήματος, και τας πάσης φύσεως χριστια−
νικάς, φιλανθρωπικάς, φιλοκοινωνικάς, μορφωτικάς και
πολιτιστικάς δραστηριότητές του και συνεργασίας του
μετά τρίτων φυσικών ή νομικών προσώπων.
στ) Αποφασίζει επί παντός ετέρου θέματος, μη προ−
βλεπομένου ειδικώς υπό του παρόντος Κανονισμού.
2. Αι αποφάσεις λαμβάνονται παρόντων τουλάχιστον
τριών Μελών τακτικών ή των αναπληρωτών των.
Άρθρον 6ον
Καθήκοντα του Προέδρου
Ο Μακ. Πρόεδρος, εκτός από των προαναφερθεισών
αρμοδιοτήτων του, ενεργεί και τα κατωτέρω οριζόμενα:
α) Εκπροσωπεί το Ι. Προσκύνημα ενώπιον απάντων
των αρχών ή εκχωρεί εγγράφως κατά περίπτωσιν το
δικαίωμα τούτο εις έτερον μέλος του Διοικητικού Συμ−
βουλίου ή και εις πρόσωπον εκτός αυτού.
β) Προσκαλεί το Διοικητικόν Συμβούλιον και διευθύνει
τας συνεδριάσεις του.
γ) Υπογράφει άπαντα τα εξερχόμενα έγγραφα.
δ) Μεριμνά δια την εκτέλεσιν των αποφάσεων του
Διοικητικού Συμβουλίου.
Ο Πρόεδρος ή ο εντελλόμενος υπ’ αυτού υπογράφει
απάσας τας πράξεις και τα έγγραφα, αι οποίαι αφο−
ρούν εις το προσωπικόν, τα χρηματικά εντάλματα, τας
πάσης φύσεως συμβάσεις, ως και πάντα τα έγγραφα
του Ιερού Προσκυνήματος. Οι κατά το χρονικό διάστημα
μεταξύ των συνεδριάσεων του Δ.Σ. τυχόν πράξεις και
έγγραφα του Προέδρου ή του εντελλομένου υπ’ αυτού
εγκρίνονται κατά την αμέσως προσεχή συνεδρίασιν του
Δ.Σ. του Ι. Προσκυνήματος.
Άρθρον 7ον
Καθήκοντα του Γραμματέως
Ο Γραμματεύς συντάσσει τα Πρακτικά του Διοικητικού
Συμβουλίου και φυλάσσει το βιβλίον των Πρακτικών.
Τηρεί το βιβλίον Πρωτοκόλλου της αλληλογραφίας, το
Αρχείον του Ι. Προσκυνήματος και φυλάσσει την σφρα−
γίδα αυτού. Συντάσσει ετησίως την Έκθεσιν πεπραγμέ−
νων του Ι. Προσκυνήματος.
Γραμματέας και Εισηγητής ορίζεται υπό του Προέ−
δρου δια του παρόντος εις εκ των εφημερίων του Προ−
σκυνήματος και δύναται να είναι μέλος του Διοικητικού
Συμβουλίου.
Άρθρον 8ον
Καθήκοντα του Ταμίου
α. Ο Ταμίας, οριζόμενος από το Διοικητικόν Συμβού−
λιον του Προσκυνήματος, εισπράττει τα έσοδα του
Ιδρύματος και υπογράφει τις αποδείξεις. Ο Ταμίας δύ−
ναται να είναι και Σύμβουλος – μέλος του Δ.Σ. του Ι.
Προσκυνήματος.
Επίσης ενεργεί τας πληρωμάς, αφού προηγουμένως
εκδοθή το ανάλογον χρηματικόν Ένταλμα Πληρωμής,
το οποίον υπογράφεται προηγουμένως είτε από τον
Προεδρο είτε από ειδικώς εξουσιοδοτημένον Συμβουλο.
Τηρεί τα διαχειριστικά βιβλία του Προσκυνήματος,
φυλάσσει ταύτα, ως και τα παραστατικά των Εισπρά−
ξεων και των Πληρωμών. Συντάσσει τον Προϋπολογι−
σμόν και τον Απολογισμόν, τους οποίους υποβάλλει
εγκαίρως προς έγκρισιν εις το Διοικητικόν Συμβούλιον
δια τα περαιτέρω νόμιμα. Κρατεί το βιβλίον ταμείου,
εις το οποίον καταχωρίζονται με χρονολογικήν σειράν

965

και με την αναγκαίαν λογιστικήν τάξιν τα Έσοδα και τα
Έξοδα, τα οποία πραγματοποιούνται κατά την χρονι−
κήν διάρκειαν εκάστης οικονομικής χρήσεως. Τηρεί το
στέλεχος διπλοτύπων γραμματίων εισπράξεως και το
στέλεχος διπλοτύπων ενταλμάτων πληρωμών, τα οποία
κατ’ έτος αριθμούνται και θεωρούνται από την Ιεράν
Αρχιεπισκοπήν Αθηνών.
β. Το Ι. Προσκύνημα χρησιμοποιεί τα εξής Λογιστικά
βιβλία:
Βιβλίον Ταμείου εσόδων και εξόδων.
Γραμμάτια Εισπράξεως.
Εντάλματα πληρωμών.
Βιβλίον Αφιερωμάτων − Τιμαλφών.
Βιβλίον Κτηματολογίου.
γ. Τα χρήματα του Ι. Προσκυνήματος, είτε αυτά προέρ−
χονται από τα δικά του έσοδα είτε από ετέρας πηγάς,
κατατίθενται σε λογαριασμόν ταμιευτηρίου ή όψεως,
εις λογαριασμούς επί προθεσμία ή μερίδια αμοιβαί−
ων κεφαλαίων εις ένα ή πλείονα υποκαταστήματα των
τραπεζών ή εις έτερα χρηματοπιστωτικά ιδρύματα επ’
ονόματι του Ι. Προσκυνήματος. Οι βεβαιούμενοι τόκοι
καταχωρίζονται ως έσοδον.
Άρθρον 9ον
Προσωπικόν του Προσκυνήματος
Το Διοικητικόν Συμβούλιον του Προσκυνήματος έχει
την αρμοδιότητα προσλήψεως και απολύσεως του ανα−
γκαιούντος δια τας ανάγκας, δράσεις και λειτουργίας
του Προσκυνήματος προσωπικού του, όπως ιδίως ψαλ−
τών, νεωκόρων, καθηγητών και δασκάλων διαφόρων
μαθημάτων, κοινωνικών λειτουργών, μαγείρων κ.λπ.
Το Διοικητικόν Συμβούλιον είναι επίσης αρμόδιον δια
την αποδοχήν των πάσης φύσεως υπηρεσιών παντός
εθελοντού, ο οποίος αποδέχεται τους σκοπούς του
Προσκυνήματος και αι οποίαι υπηρεσίαι διευθύνονται
υπό του Διοικητικού Συμβουλίου του Προσκυνήματος
και των εντεταλμένων συνεργατών του.
Άρθρον 10ον
Σφραγίς
Το Προσκύνημα έχει δική του κυκλικήν σφραγίδα,
η οποία γύρωθεν φέρει τα εξής: «Ιερά Αρχιεπισκοπή
Αθηνών, Ιερόν Προσκύνημα Άγιος Ανδρέας» και εις το
κέντρον την εικόνα του Αγίου Ανδρέου.
Άρθρον 11ον
Εορτή
Το Ιερόν Προσκύνημα εορτάζει πανδήμως: α) την 30ήν
Νοεμβρίου, εορτή Αγίου Ανδρέου, και β) την 19ην Φε−
βρουαρίου, εορτήν κοιμήσεως Αγίας Φιλοθέης (κτητό−
ρισσας του Προσκυνήματος).
Άρθρον 12ον
Κάλυψις δαπάνης
Δια του παρόντος Κανονισμού δεν προκαλείται οι−
κονομική δαπάνη εις βάρος του προϋπολογισμού της
Ιεράς Αρχιεπισκοπής Αθηνών.
Άρθρον 13ον
Η ισχύς του παρόντος Κανονισμού αρχίζει από της
δημοσιεύσεώς του εις την Εφημερίδα της Κυβερνήσεως.
Δημοσιεύεται επίσης και εις το επίσημον Δελτίον της
Εκκλησίας της Ελλάδος «ΕΚΚΛΗΣΙΑ».
O Kανονισμός αυτός να δημοσιευθεί στην Εφημερίδα
της Κυβερνήσεως.
Aθήνα, 27 Φεβρουαρίου 2014
Ο Πρyεδρος
† Ο Αθηνών ΙΕΡΩΝΥΜΟΣ

966

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
(3)

ΚΑΝΟΝΙΣΜΟΣ ΥΠ’ ΑΡΙΘΜ. 254/2014
Σύσταση και λειτουργία Εκκλησιαστικού Μουσείου υπό
την επωνυμίαν «ΕΚΚΛΗΣΙΑΣΤΙΚΟΝ ΚΕΙΜΗΛΙΑΡΧΕΙΟΝ
"ΑΓΙΟΣ ΕΥΓΕΝΙΟΣ ΤΡΑΠΕΖΟΥΝΤΙΟΣ" ΤΗΣ ΙΕΡΑΣ ΜΗ−
ΤΡΟΠΟΛΕΩΣ ΠΟΛΥΑΝΗΣ ΚΑΙ ΚΙΛΚΙΣΙΟΥ.
Η ΙΕΡΑ ΣΥΝΟΔΟΣ ΤΗΣ ΙΕΡΑΡΧΙΑΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
Λαβούσα υπ’ όψιν:
1. Τας διατάξεις των άρθρων 4, περίπτ. ε’, 29 παραγρ. 2,
45 παρ. 5 και 59 παρ. 2 του Νόμου 590/1977 «Περί Κατα−
στατικού Χάρτου της Εκκλησίας της Ελλάδος» (Α΄ 146),
2. Τας υποχρεώσεις της Ποιμαινούσης Εκκλησίας, που
απορρέουν από τας Ευαγγελικάς Επιταγάς, τους Ιερούς
Κανόνες και τους Νόμους του Κράτους, προς το Χρι−
στεπώνυμόν της Εκκλησίας πλήρωμα,
3. Την υπ' αριθμ. 386/20.3.2013 Πράξιν και την υπ’ αριθμ.
326/29.5.2013 Πρότασιν του Σεβασμιωτάτου Μητροπολί−
του Πολυανής και Κιλκισίου κ. Εμμανουήλ,
4. Την από 7.9.2013 Γνωμοδότησιν του Νομικού Γραφεί−
ου της Νομικής Υπηρεσίας της Εκκλησίας της Ελλάδος,
5. Την από 11.10.2013 Απόφασιν της Διαρκούς Ιεράς
Συνόδου, αποφασίζει:
Ψηφίζει τον υπ’ αριθμ. 254/2014 Κανονισμόν έχοντα
ούτω:
ΚΑΝΟΝΙΣΜΟΣ αριθ. 254/2014
ΠΕΡΙ ΣΥΣΤΑΣΕΩΣ ΚΑΙ ΛΕΙΤΟΥΡΓΙΑΣ
ΕΚΚΛΗΣΙΑΣΤΙΚΟΥ ΜΟΥΣΕΙΟΥ ΥΠΟ ΤΗΝ ΕΠΩΝΥΜΙΑΝ:
«ΕΚΚΛΗΣΙΑΣΤΙΚΟΝ ΚΕΙΜΗΛΙΑΡΧΕΙΟΝ
«ΑΓΙΟΣ ΕΥΓΕΝΙΟΣ Ο ΤΡΑΠΕΖΟΥΝΤΙΟΣ»
ΤΗΣ ΙΕΡΑΣ ΜΗΤΡΟΠΟΛΕΩΣ ΠΟΛΥΑΝΗΣ ΚΑΙ ΚΙΛΚΙΣΙΟΥ
Άρθρο 1
Σύσταση − Επωνυμία − Έδρα
Συνιστάται παρά τη Ιερά Μητροπόλει Πολυανής και
Κιλκισίου εξαρτημένη υπηρεσία με την διακριτική επω−
νυμία «Εκκλησιαστικό Κειμηλιαρχείο της Ιεράς Μη−
τροπόλεως Πολυανής και Κιλκισίου «Άγιος Ευγένιος ο
Τραπεζούντιος». Το κειμηλιαρχείο λειτουργεί ως εξαρ−
τημένη υπηρεσία του Νομικού Προσώπου της οικείας
Ιεράς Μητροπόλεως, αυτοτελούς διαχείρισης και μη
κερδοσκοπικού χαρακτήρα και διέπεται από τις δια−
τάξεις του παρόντος Κανονισμού. Έδρα του Ιδρύματος
είναι η πόλη του Κιλκίς.
Άρθρο 2
Σκοποί και μέσα για την επίτευξή τους
1. Σκοποί του Ιδρύματος είναι:
α) Η σε ενιαίο χώρο ιδιοκτησίας της Ιεράς Μητροπό−
λεως Πολυανής και Κιλκισίου, επί της οδού Ελ. Βενιζέ−
λου 2, συγκέντρωση και διαφύλαξη των πάσης φύσεως
κειμηλίων εκκλησιαστικής τέχνης και πολιτισμού (άμφια,
εικόνες, σκεύη, βιβλία, έγγραφα κ.λπ.), τα οποία μαρτυ−
ρούν διαχρονικά τον τρόπο ζωής, τέχνης, ηθών, εθίμων
και πολιτισμού της περιοχής και τα οποία έχουν σήμερα
ιστορική και πολιτιστική αξία και συνιστούν στοιχείο
εθνικής και εκκλησιαστικής κληρονομιάς, όπως επίσης
και της λαϊκής τέχνης και πολιτιστικής μας κληρονομιάς.
β) Η συγκέντρωση, συντήρηση, κατάλληλη έκθεση και
διαφύλαξη, από τους κινδύνους της φθοράς και απωλεί−
ας παρομοίων ως άνω αντικειμένων, τα οποία ήθελον
νομίμως δωρηθεί, παραχωρηθεί, αγορασθεί ή καθ' οιον−
δήποτε άλλο νόμιμο τρόπο περιέλθει στην κυριότητα,
νομή και κατοχή της Ιεράς Μητροπόλεως.
γ) Η διεκδίκηση και η επαναφορά στην Ιερά Μητρόπο−
λη ιστορικών κειμηλίων και αρχείων, πρωτοχριστιανικών,
βυζαντινών και μεταβυζαντινών, που ευρίσκονται στην

κατοχή κρατικών ή άλλων οργανισμών εντός ή εκτός
Ελλάδος, καθώς και η συντήρηση, ένταξη και ανάδειξή
τους στο Εκκλησιαστικό Κειμηλιαρχείο της Ιεράς Μη−
τροπόλεως.
δ) Η έκθεση, ανάδειξη, παρουσίαση και προβολή των
ανωτέρω κειμηλίων.
ε) Η συντήρηση και διαφύλαξη των ως άνω κειμηλίων
κατά τον καταλληλότερο τρόπο, ιδιαίτερα δι’ επιστημο−
νικών μεθόδων και μέσων από εξειδικευμένα πρόσωπα.
ζ) Η οργάνωση εκδηλώσεων, η πραγματοποίηση εκ−
δόσεων, όπως και κάθε άλλη δραστηριότητα που σχε−
τίζεται με τη θρησκευτική, εκκλησιαστική και λαϊκή
πολιτισμική κληρονομιά της περιοχής.
η) Η προβολή τους, καθώς και των πρωτοβουλιών και
δράσεων του Ιδρύματος από τον Τύπο, τα ηλεκτρονικά
Μ.Μ.Ε. και το Διαδίκτυο.
θ) Οποιοδήποτε άλλο πρόσφορο μέσο ήθελε αποφα−
σίσει το Διοικητικό Συμβούλιο του Ιδρύματος.
Άρθρο 3
Διοίκηση − Αρμοδιότητες
1. Το Ίδρυμα τελεί υπό την άμεση πνευματική και δι−
οικητική εποπτεία της Ιεράς Μητροπόλεως Πολυανής
και Κιλκισίου και διοικείται από πενταμελές Διοικητικό
Συμβούλιο, που απαρτίζεται από: α) τον εκάστοτε Σε−
βασμιώτατο Μητροπολίτη Πολυανής και Κιλκισίου, ως
Πρόεδρο, β) τον εκάστοτε Πρωτοσύγκελλο ή Γενικό
Αρχιερατικό Επίτροπο της Ιεράς Μητροπόλεως Πολυ−
ανής και Κιλκισίου, που θα ορίσει ο Σεβασμιώτατος
Μητροπολίτης, ως Αντιπρόεδρο, ο οποίος σε περίπτωση
απουσίας ή κωλύματος του Σεβασμιωτάτου Μητροπο−
λίτου θα αναπληρώσει αυτόν και θα προεδρεύει του
Διοικητικού Συμβουλίου, γ) από ένα έτερο κληρικό της
Ιεράς Μητροπόλεως Πολυανής και Κιλκισίου, δ) δύο λαϊ−
κούς άνδρες ή γυναίκες, κατοίκους της περιφέρειας της
Ιεράς Μητροπόλεως, που διακρίνονται για το ήθος, την
πνευματική αρτιότητα, το εκκλησιαστικό τους φρόνημα,
την κατάρτισή τους σε θέματα, που έχουν σχέση με
τους σκοπούς του Ιδρύματος, τη διάθεσή τους να προ−
σφέρουν τις υπηρεσίες τους στον τομέα αυτό.
Ο Αντιπρόεδρος και τα τρία τακτικά μέλη του Διοι−
κητικού Συμβουλίου διορίζονται για τρία έτη από τον
Σεβασμιώτατο Πρόεδρο διά Πράξεως Αυτού. Το αξίωμα
των μελών του Δ.Σ. είναι τιμητικό και άμισθο, οι δε δι−
ορισθέντες δύνανται να επαναδιορισθούν.
2. Μέλη του Διοικητικού Συμβουλίου του Ιδρύματος
που δεν ανταποκρίνονται στα καθήκοντά τους ή προ−
βαίνουν σε ενέργειες που έρχονται σε αντίθεση με τους
σκοπούς του Ιδρύματος, παύονται και αντικαθίστανται
από τον Σεβασμιώτατο Μητροπολίτη.
3. Η ιδιότητα του μέλους του Συμβουλίου δεν απο−
τελεί κώλυμα για τη συμμετοχή σε άλλο Συμβούλιο ή
Επιτροπή ή άλλη υπηρεσία της Ιεράς Μητροπόλεως.
4. Το Διοικητικό Συμβούλιο του Ιδρύματος συγκρο−
τείται σε σώμα κατά την πρώτη συνεδρίασή του και
εκλέγει τον Γραμματέα και τον Ταμία.
5. Το Διοικητικό Συμβούλιο συνέρχεται τακτικά μεν
κάθε δύο μήνες, έκτακτα δε όσες φορές παρίσταται
ανάγκη, κατόπιν προσκλήσεως του Προέδρου ή του νο−
μίμου αναπληρωτού αυτού ή μετά από έγγραφη αίτηση
τριών, τουλάχιστον, μελών του, τα οποία υποχρεούνται
να αναφέρουν και τα θέματα για τα οποία ζητούν τη
σύγκληση του Διοικητικού Συμβουλίου.
6. Το Διοικητικό Συμβούλιο είναι σε απαρτία όταν
παρίσταται οπωσδήποτε ο Πρόεδρος ή, σε περίπτωση
απουσίας ή κωλύματος αυτού, ο Αντιπρόεδρος και δύο
μέλη του. Οι αποφάσεις του Διοικητικού Συμβουλίου
λαμβάνονται κατά πλειοψηφία των παρόντων μελών.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Σε περίπτωση ισοψηφίας υπερισχύει η ψήφος του Προ−
έδρου ή σε περίπτωση απουσίας ή κωλύματος αυτού,
του Αντιπροέδρου.
7. Τα μέλη του Συμβουλίου δεν απαγορεύεται να είναι
μεταξύ των σύζυγοι είτε συγγενείς εξ αίματος ή εξ αγ−
χιστείας και να συμμετέχουν εις την αυτήν συνεδρίασιν.
Άρθρο 4
Αρμοδιότητες Προέδρου, Αντιπροέδρου, Γραμματέα
και Ταμία του Διοικητικού Συμβουλίου
1. Ο Πρόεδρος του Διοικητικού Συμβουλίου:
α) Έχει την ευθύνη όλων των δραστηριοτήτων του
Ιδρύματος και συντονίζει τα μέλη του Διοικητικού Συμ−
βουλίου για την υλοποίηση των σκοπών αυτού.
β) Εκπροσωπεί το Ίδρυμα ενώπιον κάθε Διοικητικής,
Δικαστικής και Εκκλησιαστικής Αρχής και οποιασδήπο−
τε άλλης Αρχής και σε όλες του τις σχέσεις με άλλα
Ιδρύματα, Οργανισμούς νομικά και φυσικά πρόσωπα.
γ) Λαμβάνει γνώση όλων των εισερχομένων και εξερ−
χομένων κειμηλίων, των εισερχομένων και εξερχομένων
εγγράφων του Ιδρύματος, συνυπογράφει με τον Γραμ−
ματέα όλη την αλληλογραφία αυτού και συνυπογράφει
με τον Ταμία τα οικονομικής φύσεως έγγραφα.
δ) Συγκαλεί το Διοικητικό Συμβούλιο σε συνεδριάσεις,
διευθύνει τις σε αυτές συζητήσεις και συνυπογράφει με
τον Γραμματέα τα πρακτικά των συνεδριάσεων.
ε) Εν γένει μεριμνά για την εφαρμογή των διατάξεων
του παρόντος Κανονισμού και των αποφάσεων του Δι−
οικητικού Συμβουλίου.
2. Ο Αντιπρόεδρος του Δ.Σ. αναπληρώνει τον Πρό−
εδρο, σε περίπτωση απουσίας ή κωλύματος, σε όλες
τις ως άνω αρμοδιότητες αυτού και ενεργεί κατόπιν
εντολής του.
3. Ο Γραμματέας του Δ.Σ.
α) Τηρεί το βιβλίο Πρωτοκόλλου του Ιδρύματος και
συντάσσει όλα τα έγγραφα και όλη την αλληλογραφία
του Ιδρύματος, για την οποία ενημερώνει τον Πρόεδρο
και την οποία συνυπογράφει με αυτόν.
β) Τηρεί το βιβλίο Πρακτικών των συνεδριάσεων του
Δ.Σ. του Ιδρύματος, συνυπογράφει με τον Πρόεδρο τα
εν λόγω πρακτικά, τα οποία συντάσσει και φυλάσσει
την σφραγίδα του Ιδρύματος.
γ) Τηρεί το βιβλίο Κειμηλίων, καταγράφει λεπτομε−
ρώς τα όποια νέα αποκτήματα του Κειμηλιαρχείου και
ενημερώνει τον Πρόεδρο.
4. Ο Ταμίας του Δ.Σ.
α) Ενεργεί για λογαριασμό του Δ.Σ., έναντι του οποίου
είναι υπόλογος, τις διαχειριστικές πράξεις αναφορικά
με τα πάσης φύσεως περιουσιακά στοιχεία που έχουν
διατεθεί σε χρήση του Ιδρύματος.
β) Τηρεί το βιβλίο Ταμείου, καθώς και τα Διπλότυπα
Γραμμάτια Εισπράξεως και Εντάλματα Πληρωμής του
Ιδρύματος. Εισπράττει κάθε έσοδο του Ιδρύματος με
διπλότυπα Γραμμάτια Εισπράξεως, θεωρημένα από την
οικεία Ιερά Μητρόπολη, με την ένδειξη «Διά το Εκκλησι−
αστικό Κειμηλιαρχείο», τα οποία συνυπογράφει με τον
Πρόεδρο. Διενεργεί τις πληρωμές για κάθε δαπάνη που
προβλέπεται στον εγκεκριμένο προϋπολογισμό βάσει
διπλοτύπων Ενταλμάτων Πληρωμής, θεωρημένων από
την οικεία Ιερά Μητρόπολη, τα οποία επίσης συνυπο−
γράφει, όπως άλλωστε και όλα τα οικονομικής φύσεως
έγγραφα, με τον Πρόεδρο.
γ) Ευθύνεται για τη φύλαξη των χρημάτων του Ιδρύ−
ματος, τα οποία κατατίθενται σε ιδιαίτερο λογαριασμό
σε μία από τις τράπεζες που λειτουργούν στην πόλη
του Κιλκίς, με την ένδειξη «Εκκλησιαστικό Κειμηλιαρ−
χείο Ιεράς Μητροπόλεως Πολυανής και Κιλκισίου» και
διενεργεί αναλήψεις χρημάτων κατόπιν αποφάσεως

967

του Δ.Σ., για την λήψη της οποίας είναι απαραίτητη
η σύμφωνη γνώμη του Σεβασμιωτάτου Μητροπολίτου,
ως Προέδρου.
δ) Μεριμνά για την έγκαιρη κατάρτιση και υποβολή
στο τέλος κάθε οικονομικού έτους στο Διοικητικό Συμ−
βούλιο των σχεδίων Προϋπολογισμού και Απολογισμού
του Ιδρύματος και φροντίζει για την έγκρισή του από
το οικείο Μητροπολιτικό Συμβούλιο κατά το άρθρο 4
του υπ’ αριθμ. 58/1975 Κανονισμού «περί Μητροπολιτικών
Συμβουλίων».
5. Η κατά την πρώτη παράγραφο εκπροσώπηση του
Ιδρύματος δύναται να ανατεθεί και σε οποιοδήποτε
άλλο μέρος του Διοικητικού Συμβουλίου με απόφαση
αυτού, κατόπιν σχετικής προτάσεως του Προέδρου.
Άρθρο 5
Το Διοικητικό Συμβούλιο διοικεί το Κειμηλιαρχείο και
διαχειρίζεται τις υποθέσεις αυτού. Ειδικότερα:
α) Καθορίζει τον τρόπο και τον αριθμό εκθέσεως των
κειμηλίων. Μεριμνά για την ασφάλεια των πάσης φύ−
σεως αντικειμένων.
β) Παρακολουθεί την από επιστημονικής και διοικητι−
κής απόψεως καλή λειτουργία αυτού, συνεργαζόμενο
κατά περίπτωση με ειδικούς επιστήμονες.
γ) Καθορίζει, κατά την κρίση του, τις ημέρες και
ώρες επισκέψεως του Κειμηλιαρχείου, την οργάνωση
εκθέσεων, τον τρόπο προσελεύσεως και εισόδου των
ενδιαφερομένων προσώπων και λαμβάνει πάντοτε τα
κατάλληλα μέτρα για την διασφάλιση των αντικειμένων
και την καλύτερη λειτουργία του Κειμηλιαρχείου.
δ) Το Διοικητικό Συμβούλιο δύναται να εκδίδει οδηγίες−
πληροφορίες για τους επισκέπτες του Κειμηλιαρχείου.
ε) Κάθε επισκέπτης του Κειμηλιαρχείου οφείλει ανα−
ντιρρήτως πλήρη σεβασμό και συμμόρφωση προς τις
οδηγίες και συστάσεις του Διοικητικού Συμβουλίου.
Άρθρο 6
Δεν επιτρέπεται γενικώς η έξοδος από το Κειμηλιαρ−
χείο οποιουδήποτε κειμηλίου ή άλλου αντικειμένου. Επι−
τρέπεται κατ' εξαίρεση τέτοια έξοδος σε όλως ειδική
περίπτωση, κατόπιν προτάσεως του Σεβ. Προέδρου και
μόνον, και μετά από αιτιολογημένη ομόφωνη απόφα−
ση του Διοικητικού Συμβουλίου για ορισμένο σκοπό, ο
οποίος θα αποβλέπει σε ιδιαίτερη χριστιανική και πνευ−
ματική ωφέλεια. Η έξοδος του κειμηλίου είναι δυνατή
μόνο για αυστηρά προκαθορισμένο χρονικό διάστημα
και λαμβάνονται πάντοτε τα αναγκαία εξασφαλιστικά
μέτρα και εγγυήσεις επιστροφής του αντικειμένου αθί−
κτου και ακεραίου.
Άρθρο 7
1. Το προσωπικό του Ιδρύματος, το οποίο βρίσκεται υπό
την εποπτεία του Διοικητικού Συμβουλίου, διακρίνεται
σε εθελοντικό και έμμισθο. Στο εθελοντικό προσωπικό
συγκαταλέγονται όσα άτομα προσφέρουν δωρεάν τις
υπηρεσίες τους στο Ίδρυμα, ενώ στο έμμισθο τα άτο−
μα που προσλαμβάνονται με πρόταση του Διοικητικού
Συμβουλίου, από το Νομικό Πρόσωπο της Ιεράς Μητρο−
πόλεως, εφ’ όσον το εθελοντικό προσωπικό δεν επαρκεί
για την κάλυψη των αναγκών λειτουργίας του Ιδρύματος,
σύμφωνα με τις διατάξεις της κειμένης νομοθεσίας.
2. Η ιδιότητα του μέλους του Διοικητικού Συμβουλίου
δεν είναι ασυμβίβαστη με την κατοχή θέσης προσωπι−
κού του Ιδρύματος.
Άρθρο 8
Το Ίδρυμα έχει αυτοτελή διαχείριση, τηρεί δε, με τη
μέριμνα του Γραμματέα και του Ταμία του Διοικητι−
κού Συμβουλίου, τα Γενικά Διαχειριστικά αυτού Βιβλία,

968

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

αριθμημένα και θεωρημένα για κάθε νόμιμη χρήση από
την Ιερά Μητρόπολη Πολυανής και Κιλκισίου, δηλαδή:
α) Βιβλίο Πρωτοκόλλου εισερχομένων και εξερχομέ−
νων εγγράφων.
β) Βιβλίο Πρωτοκόλλου εισερχομένων και εξερχομέ−
νων κειμηλίων και εκθεμάτων.
γ) Βιβλίο Ταμείου και διπλότυπα Γραμμάτια Εισπράξε−
ως και Εντάλματα Πληρωμής, τα οποία είναι εκτελεστέα
εφόσον φέρουν την υπογραφή του Προέδρου και του
Ταμία του Ιδρύματος.
δ) Βιβλίο Κτηματολογίου, στο οποίο καταγράφονται
όλα τα ακίνητα περιουσιακά στοιχεία που έχουν δια−
τεθεί σε χρήση του Ιδρύματος.
ε) Βιβλίο Υλικού, στο οποίο καταγράφονται όλα τα
κινητά περιουσιακά στοιχεία, που έχουν διατεθεί σε
χρήση του Ιδρύματος.
Άρθρο 9
Πόροι του Εκκλησιαστικού Κειμηλιαρχείου,
περιουσία και διαχείρισή τους
1. Πόροι του Εκκλησιαστικού Κειμηλιαρχείου είναι:
α) Οι εκάστοτε επιχορηγήσεις της Ιεράς Μητροπό−
λεως Πολυανής και Κιλκισίου, καθώς και οι υπέρ αυτού
εισφορές των Ιερών Ναών και των Ιερών Μονών της
περιφερείας της Ιεράς Μητροπόλεως.
β) Πρόσοδοι από την αξιοποίηση των πάσης φύσεως
περιουσιακών στοιχείων που θα διατεθούν σε χρήση
του Ιδρύματος.
γ) Πρόσοδοι από την αξιοποίηση εθνικών, ευρωπαϊκών
και διεθνών προγραμμάτων.
δ) Πρόσοδοι από την πραγματοποίηση διαφόρων εκ−
δηλώσεων του Ιδρύματος, λαχειοφόρων αγορών, ερά−
νων νόμιμα διενεργουμένων, κ.ά.
ε) Δωρεές, εν ζωή ή αιτία θανάτου, κληρονομιές και
κληροδοσίες κινητών και ακινήτων φυσικών ή νομικών
προσώπων, καταλειπόμενες υπέρ αυτού και περιεχό−
μενες κατά πλήρη κυριότητα στο νομικό πρόσωπο της
οικείας Ιεράς Μητροπόλεως.
στ) Εισφορές φίλων του Ιδρύματος.
ζ) Κρατικές επιχορηγήσεις, επιχορηγήσεις της Ευρω−
παϊκής Ένωσης, επιχορηγήσεις της Νομαρχιακής και
Τοπικής Αυτοδιοίκησης, επιχορηγήσεις Οργανισμών
και άλλων Νομικών Προσώπων Δημοσίου ή Ιδιωτικού
Δικαίου, φυσικών προσώπων και κάθε άλλη νόμιμη επι−
χορήγηση.
η) Το προϊόν εκ δισκοφοριών, κατόπιν αποφάσεως της
Ιεράς Μητροπόλεως.
θ) Εισπράξεις από κάθε είδους δραστηριότητα του
Μουσείου (πωλήσεις βιβλίων, καρτών, διαφανειών κ.τ.λ.),
ή από εκδηλώσεις που διοργανώνονται από αυτό.
ι) Οι τόκοι από καταθέσεις σε Τράπεζες ή άλλους
πιστωτικούς οργανισμούς.
ια) Κάθε άλλη πρόσοδος, σύμφωνη με το Ορθόδοξο
χριστιανικό πνεύμα, που προέρχεται από κάθε είδους
δραστηριότητες του Ιδρύματος και κάθε νόμιμη πηγή
και δεν κατονομάζεται ρητά στον παρόντα Κανονισμό.
2. Οι ανωτέρω πόροι του Ιδρύματος διατίθενται κα−
τόπιν αποφάσεως του Διοικητικού Συμβουλίου για την
αγορά του απαραίτητου εξοπλισμού του Ιδρύματος,
για την πραγματοποίηση δραστηριοτήτων και έργων,
σύμφωνα με την πρόβλεψη του άρθρου 2 του παρόντος
Κανονισμού, για τις πάσης φύσεως αναφυόμενες δαπά−
νες (π.χ. συντήρησης, βελτίωσης αιθουσών, έργων εξω−
ραϊσμού, κατασκευής επίπλων και προθηκών, μηνιαίων
παγίων λογαριασμών φωτισμού, τηλεφώνου, ύδρευσης,
θέρμανσης), για λοιπές δαπάνες που προβλέπονται υπό

του εγκεκριμένου προϋπολογισμού, καθώς και δαπάνες
μισθοδοσίας ή αποζημιώσεως του προσωπικού.
3. Τα έσοδα και έξοδα του Ιδρύματος προσδιορίζονται
από τον προϋπολογισμό εσόδων και εξόδων κατά το
οικονομικό έτος, το οποίο αρχίζει την 1η Ιανουαρίου
εκάστου έτους και τελειώνει την 31η Δεκεμβρίου του
ίδιου έτους.
Άρθρο 10
Το Ίδρυμα έχει δική του σφραγίδα, με δύο επάλλη−
λους κύκλους, στην οποία αναγράφονται στον εξωτερι−
κό κύκλο οι λέξεις «ΙΕΡΑ ΜΗΤΡΟΠΟΛΙΣ ΠΟΛΥΑΝΗΣ ΚΑΙ
ΚΙΛΚΙΣΙΟΥ» και στον εσωτερικό κύκλο «ΕΚΚΛΗΣΙΑΣΤΙΚΟ
ΚΕΙΜΗΛΙΑΡΧΕΙΟ» και στο κέντρο φέρει τον σταυρό.
Άρθρο 11
1. Τα Ιερά κειμήλια (εικόνες, σκεύη, άμφια, χειρόγρα−
φα, κ.λπ.), τα οποία παραχωρήθηκαν από Ιερές Μονές,
Ιερούς Ναούς και ιδιώτες προς το Εκκλησιαστικό Κει−
μηλιαρχείο για έκθεση και φύλαξη, επ' ουδενί λόγο
επιστρέφονται στους παραχωρήσαντες αυτά. Σε περί−
πτωση διαλύσεως αυτού η χρήση των πάσης φύσεως
περιουσιακών στοιχείων, που είχαν παραχωρηθεί στό
Ίδρυμα επανέρχεται αυτοδικαίως στο νομικό πρόσωπο
της Ιεράς Μητροπόλεως, στην πλήρη κυριότητα της
οποίας ανήκουν.
2. Το Ίδρυμα διαλύεται με απόφαση της Δ.Ι.Σ. εγκρι−
νομένη από την Ι.Σ.Ι. επί της σχετικής προτάσεως −
αποφάσεως του οικείου Μητροπολίτου, όταν αυτό δεν
εκπληρώνει τους σκοπούς του και καθίσταται ανέφικτος
η λειτουργία του.
Άρθρο 12
Μετά τη δημοσίευση του Κανονισμού διορίζονται τα
μέλη του Διοικητικού Συμβουλίου, σύμφωνα με τις δια−
τάξεις του παρόντος, η θητεία των οποίων είναι τριετής.
Άρθρο 13
Για κάθε θέμα που δεν προβλέπεται στον παρόντα
Κανονισμό επιλαμβάνεται ο οικείος Μητροπολίτης.
Άρθρο 14
1. Ο παρόν Κανονισμός ισχύει από της δημοσιεύσεως
αυτού δια της Εφημερίδος της Κυβερνήσεως. Ο Κανονι−
σμός δημοσιεύεται επίσης και δια του επισήμου Δελτίου
της Εκκλησίας της Ελλάδος «ΕΚΚΛΗΣΙΑ».
2. Ο Κανονισμός τροποποιείται με απόφαση της Δ.Ι.Σ.
εγκρινομένη από την Ι.Σ.Ι. επί της σχετικής προτάσε−
ως − αποφάσεως του οικείου Μητροπολίτου, κατόπιν
αιτήσεως του Διοικητικού Συμβουλίου.
3. Οι αποφάσεις της Δ.Ι.Σ. και της Ι.Σ.Ι., που αφορούν
στην τροποποίηση του Κανονισμού ή στη διάλυση του
Ιδρύματος, ισχύουν από τη δημοσίευσή τους στην Εφη−
μερίδα της Κυβερνήσεως και στο περιοδικό «Εκκλησία».
Άρθρο 15
Κάλυψις δαπάνης
Με τον παρόντα Κανονισμό ουδεμία δαπάνη προ−
καλείται σε βάρος του προϋπολογισμού του Νομικού
Προσώπου της Ιεράς Μητροπόλεως Πολυανής και Κιλ−
κισίου. Οιαδήποτε μελλοντική δαπάνη θα εγγράφεται
στον οικείο Προϋπολογισμό.
O Kανονισμός αυτός να δημοσιευθεί στην Εφημερίδα
της Κυβερνήσεως.
Αθήνα, 27 Φεβρουαρίου 2014
Ο Πρyεδρος
† Ο Αθηνών ΙΕΡΩΝΥΜΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000581103140008*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

