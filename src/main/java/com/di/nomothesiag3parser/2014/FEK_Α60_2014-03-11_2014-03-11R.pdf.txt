Signature Not
Verified
Digitally signed by
THEODOROS MOUMOURIS
Date: 2014.03.11 20:21:17
EET
Reason: Signed PDF
(embedded)
Location: Athens, Ethniko
Typografio

971

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 60
11 Μαρτίου 2014

NOMOΣ ΥΠ’ ΑΡΙΘ. 4244
Ενσωμάτωση της Οδηγίας 2013/1/ΕΕ του Συμβουλίου της
20ής Δεκεμβρίου 2012 για την τροποποίηση της Οδη−
γίας 93/109/ΕΚ σχετικά με τις λεπτομέρειες άσκη−
σης του δικαιώματος του εκλέγεσθαι κατά τις εκλο−
γές του Ευρωπαϊκού Κοινοβουλίου από τους πολίτες
της Ένωσης που κατοικούν σε ένα κράτος − μέλος
του οποίου δεν είναι υπήκοοι, στο ελληνικό δίκαιο
και τροποποίηση του ν. 2196/1994 (Α΄ 41) και άλλες
διατάξεις.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο 1
Σκοπός
Σκοπός του παρόντος είναι η ενσωμάτωση στο εσω−
τερικό δίκαιο της Οδηγίας 2013/1/ΕΕ του Συμβουλίου της
20ής Δεκεμβρίου 2012 για την τροποποίηση της Οδηγίας
93/109/ΕΚ σχετικά με τις λεπτομέρειες άσκησης του
δικαιώματος του εκλέγεσθαι κατά τις εκλογές του Ευ−
ρωπαϊκού Κοινοβουλίου από τους πολίτες της Ένωσης
που κατοικούν σε ένα κράτος − μέλος του οποίου δεν
είναι υπήκοοι (EE L 26 της 26.1.2013).
Άρθρο 2
Προϋποθέσεις για την άσκηση του
δικαιώματος του εκλέγεσθαι
(Άρθρο 1 παρ. 2 της Οδηγίας)
Το άρθρο πέμπτο του ν. 2196/1994 αντικαθίσταται ως
εξής:
1. Οι πολίτες των λοιπών κρατών − μελών της Ευρω−
παϊκής Ένωσης που κατοικούν στην Ελληνική Επικρά−
τεια, μπορούν να ασκήσουν το δικαίωμα του εκλέγεσθαι
σύμφωνα με όσα ορίζονται για τους Έλληνες πολίτες
από το Σύνταγμα και τη νομοθεσία για την εκλογή των
μελών του Ευρωπαϊκού Κοινοβουλίου.
2. Κατά την κατάθεση της δήλωσης υποψηφιότητας
κάθε εκλόγιμος πολίτης κράτους − μέλους της Ένωσης
οφείλει να υποβάλει, πέρα από τα οριζόμενα από την
κείμενη νομοθεσία και τα ακόλουθα δικαιολογητικά:
α. Υπεύθυνη δήλωση του άρθρου 5 του ν. 1599/1986
(Α΄ 75) στην οποία θα δηλώνει ότι δεν έχει στερηθεί ή

εκπέσει του δικαιώματος του εκλέγεσθαι στο κράτος −
μέλος καταγωγής του, μετά από δικαστική απόφαση ή
απόφαση (πράξη) διοικητικής αρχής, υπό την προϋπό−
θεση ότι για την τελευταία προβλέπεται η προσβολή
της με ένδικο βοήθημα το οποίο είτε ασκηθέν απερίφθη
είτε παρήλθε η εκ του νόμου τασσόμενη προς τούτο
προθεσμία. Στη δήλωση αυτή περιλαμβάνονται και τα
εξής στοιχεία:
(1) η ιθαγένεια, η ημερομηνία και ο τόπος γέννησης, η
τελευταία διεύθυνση στο κράτος − μέλος καταγωγής και
η διεύθυνση στην εκλογική περιφέρεια του κράτους −
μέλους κατοικίας,
(2) ο εκλογικός κατάλογος του δήμου, κοινότητας ή
περιφέρειας στον οποίο είναι εγγεγραμμένος τελευταία
στο κράτος μέλος καταγωγής του,
(3) δήλωση ότι δεν είναι υποψήφιος για τις εκλογές
του Ευρωπαϊκού Κοινοβουλίου σε άλλο κράτος − μέ−
λος αλλά ούτε και στην Ελλάδα σε συνδυασμό άλλου
κόμματος ή συνασπισμού συνεργαζόμενων κομμάτων,
(4) η ημερομηνία από την οποία είναι υπήκοος ενός
κράτους − μέλους.
β. Φωτοαντίγραφο ισχύοντος αποδεικτικού ταυτό−
τητας, όπως αστυνομικής ταυτότητας ή διαβατηρίου.
Άρθρο 3
Ανταλλαγή πληροφοριών με τα
λοιπά κράτη − μέλη της Ε.Ε.
(Άρθρο 1 της Οδηγίας)
Το άρθρο έκτο του ν. 2196/1994 αντικαθίσταται ως
εξής:
1. Τα πολιτικά κόμματα ή οι συνασπισμοί συνεργαζό−
μενων κομμάτων που προτίθενται να συμπεριλάβουν
ως υποψήφιο στο συνδυασμό τους για την εκλογή των
μελών του Ευρωπαϊκού Κοινοβουλίου, πολίτη άλλου
κράτους − μέλους της Ευρωπαϊκής Ένωσης που κατοι−
κεί στην Ελληνική Επικράτεια, είναι υποχρεωμένα να
αποστείλουν στη Διεύθυνση Εκλογών του Υπουργείου
Εσωτερικών μέσα σε έξι (6) ημέρες από την προκήρυξη
των εν λόγω εκλογών, αντίγραφο της υπεύθυνης δή−
λωσης του άρθρου πέμπτου. Η Διεύθυνση Εκλογών του
Υπουργείου Εσωτερικών διαβιβάζει αμέσως την ανω−
τέρω δήλωση του υποψήφιου πολίτη κράτους − μέλους
της Ένωσης στο κράτος − μέλος καταγωγής του. Αν,
μετά την εμπρόθεσμη παραλαβή της πληροφορίας από
το κράτος − μέλος καταγωγής προκύψει ότι ο δηλών

972

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

έχει στερηθεί του δικαιώματος του εκλέγεσθαι σε αυτό,
τη διαβιβάζει αμέσως στο Α΄ Τμήμα του Αρείου Πάγου,
αρμόδιο για την ανακήρυξη των υποψηφίων.
2. Αν η πληροφορία περί στερήσεως του δικαιώματος
του εκλέγεσθαι στο κράτος − μέλος καταγωγής του
υποψηφίου, περιέλθει στο Υπουργείο Εσωτερικών μετά
την ανακήρυξή του από τον Άρειο Πάγο, το Υπουργείο
Εσωτερικών διαβιβάζει άμεσα την πληροφορία αυτή
στο Πρωτοδικείο Αθηνών, το οποίο κατά τις διατάξεις
της παρ. 2 του άρθρου 7 του ν. 1180/1981 (Α΄ 188) είναι
αρμόδιο για την ανακήρυξη των εκλεγόμενων μελών
του Ευρωπαϊκού Κοινοβουλίου, προκειμένου να μην τον
ανακηρύξει ως επιτυχόντα.
3. Όταν η πληροφορία περί στερήσεως του δικαιώμα−
τος του εκλέγεσθαι στο κράτος − μέλος καταγωγής του
υποψηφίου, περιέλθει στο Υπουργείο Εσωτερικών μετά
την κατά τα ανωτέρω ανακήρυξη αυτού ως εκλεγμένου
μέλους του Ευρωπαϊκού Κοινοβουλίου, το μέλος αυτό
εκπίπτει αυτοδικαίως του αξιώματός του, κατά το άρθρο
2 παρ. 4 του ν. 1180/1981.
4. Αρμόδια υπηρεσία για την ανταλλαγή των ανα−
γκαίων πληροφοριών με τα λοιπά κράτη−μέλη της Ευ−
ρωπαϊκής Ένωσης, καθώς και για την παραλαβή και τη
διαβίβαση των πληροφοριών που απαιτούνται για την
εφαρμογή των ανωτέρω, είναι η Διεύθυνση Εκλογών
του Υπουργείου Εσωτερικών.
5. Η Διεύθυνση Εκλογών ανακοινώνει στην Ευρωπαϊκή
Επιτροπή το όνομα και τα στοιχεία του σημείου επαφής
και τυχόν επικαιροποιημένες πληροφορίες ή σχετικές
αλλαγές.
Άρθρο 4
1. Οι διατάξεις των άρθρων 14 έως 21 του ν. 3838/ 2010
(Α΄ 49), καθώς και οι διατάξεις του άρθρου 18 παρ. 7,
περίπτωση β΄ του ν. 3870/2010 (Α΄ 138) καταργούνται.
2. Οι διατάξεις των άρθρων 10 παρ. 2, 12 και 13 παρ. 2
του ν. 3852/2010, δεν εφαρμόζονται κατά το μέρος που
αφορούν στους ομογενείς και νομίμως διαμένοντες αλ−
λοδαπούς υπηκόους τρίτων χωρών.
Άρθρο 5
1. α. Πάσης φύσεως απαιτήσεις της εταιρίας «ΕΛ−
ΛΗΝΙΚΗ ΑΕΡΟΠΟΡΙΚΗ ΒΙΟΜΗΧΑΝΙΑ Α.Ε.» (Ε.Α.Β. Α.Ε.)
σε βάρος του Ελληνικού Δημοσίου για παροχή πάσης
φύσεως υπηρεσιών προς το Λιμενικό Σώμα − Ελληνική
Ακτοφυλακή, το Πολεμικό Ναυτικό, το Στρατό Ξηράς,
την Πολεμική Αεροπορία, την Ελληνική Αστυνομία, το
Πυροσβεστικό Σώμα, τη Γενική Διεύθυνση Εξοπλισμών
είτε σε εκτέλεση συμβάσεων πλαισίου είτε ειδικότερων
συμβάσεων για την εξυπηρέτηση αποκλειστικά σκο−
πών Εθνικής Άμυνας και Δημόσιας Ασφάλειας, κατά
την έννοια του άρθρου 346 της Συνθήκης για τη Λει−
τουργία της Ευρωπαϊκής Ένωσης, δεν κατάσχονται, δεν
υπόκεινται σε κανενός είδους παρακράτηση και δεν
συμψηφίζονται με οφειλές της ανωτέρω εταιρίας προς
το Δημόσιο ή τα ασφαλιστικά ταμεία μέχρι ποσοστού
ογδόντα τοις εκατό (80%).
β. Ο διατάκτης της δαπάνης διαπιστώνει με σχετική
του πράξη ότι η πληρωμή αυτή εμπίπτει στη ρύθμιση
της παρούσας παραγράφου και προσδιορίζει το ύψος
του παραπάνω ποσοστού.
γ. Η διάταξη της παρούσας παραγράφου εφαρμόζε−
ται και στις περιπτώσεις που έχουν ήδη εκδοθεί τίτλοι

πληρωμής έως την ημερομηνία έναρξης ισχύος και δεν
έχουν εξοφληθεί, με την έκδοση σχετικής συμπληρω−
ματικής απόφασης του διατάκτη της δαπάνης. Κάθε
γενική ή ειδική διάταξη νόμου που ρυθμίζει διαφορετικά
τα θέματα της παρούσας παραγράφου καταργείται.
2. Η εταιρία «ΕΛΛΗΝΙΚΗ ΑΕΡΟΠΟΡΙΚΗ ΒΙΟΜΗΧΑΝΙΑ
Α.Ε.» (Ε.Α.Β. Α.Ε.) εξαιρείται από την υποχρέωση προσκό−
μισης αποδεικτικού ενημερότητας του άρθρου 12 του
ν. 4174/2013 ( Α΄ 170) για τις πράξεις ή συναλλαγές που
ορίζονται στις περιπτώσεις α΄, β΄ και δ΄ της παρ. 1 του
άρθρου 1 της υπ’ αριθμ. 1274/ 2013 (Β΄ 3398) απόφασης
του Γενικού Γραμματέα Δημοσίων Εσόδων μέχρι τις
31.12.2014.
Άρθρο 6
1. Στο άρθρο 14Α του ν. 3429/2005 (Α΄ 314) προστίθεται
παράγραφος 23 ως εξής:
«23. Τα εδάφια δεύτερο και τρίτο της παρ. 2 του άρ−
θρου 11 του ν. 3717/2008 (Α΄ 239), όπως αυτά προστέθη−
καν με την παρ. 1 του άρθρου 40 του ν. 3844/2010 (Α΄ 63)
έχουν εφαρμογή σε όλες τις περιπτώσεις επιχειρήσεων
που διέπονται από το παρόν άρθρο.»
2. Στο άρθρο 14Α του ν. 3429/2005 (Α΄ 314) προστίθεται
παράγραφος 24 ως εξής:
«24. Η Ελληνική Βιομηχανία Οχημάτων Α.Ε. καθ’ όλη
τη διάρκεια της διαδικασίας ειδικής εκκαθάρισης του
παρόντος άρθρου, επιτρέπεται να επιχορηγείται από το
Ελληνικό Δημόσιο μέσω του εποπτεύοντος Υπουργείου,
εφόσον η επιχορήγηση διατίθεται αποκλειστικά για τη
συνέχιση της αμιγούς στρατιωτικής δραστηριότητας
της εταιρίας που αφορά την εκτέλεση υφιστάμενων
συμβάσεων με τις ελληνικές ένοπλες δυνάμεις και την
εκπλήρωση της διαδικασίας της ειδικής εκκαθάρισης.
Κατά παρέκκλιση των οριζομένων και απαιτούμενων
δικαιολογητικών στην υπ’ αριθμ. 2014380/377/0026/1998
(Β΄ 284) υπουργική απόφαση, για την εκταμίευση της
επιχορήγησης απαιτούνται μόνον: α) η απόφαση ανάλη−
ψης της σχετικής υποχρέωσης από το αρμόδιο όργανο
για την επιχορήγηση και β) επικυρωμένο αντίγραφο της
απόφασης του αρμοδίου οργάνου για την έγκριση της
επιχορήγησης.
Η επιχορήγηση της παρούσας παραγράφου διατίθε−
ται αποκλειστικά για την εξόφληση απαιτήσεων του
προσωπικού που συνδέεται με την εταιρία με σχέση
εξαρτημένης εργασίας, ανεξάρτητων υπηρεσιών ή έρ−
γου, απαιτήσεων του Δημοσίου, φορέων κοινωνικής
ασφάλισης, παρόχων ενέργειας και λοιπών δαπανών
αναγκαίων για την υλοποίηση των ως άνω συμβάσεων,
καθώς και για την κάλυψη της αμοιβής του ειδικού εκ−
καθαριστή και των λοιπών εξόδων και δαπανών για
την εκπλήρωση της διαδικασίας της ειδικής εκκαθάρι−
σης. Ο εκκαθαριστής καθ’ όλη τη διάρκεια της ειδικής
εκκαθάρισης οφείλει να υποβάλει προς έγκριση στο
Ελληνικό Δημόσιο ειδικά το αιτιολογημένο αίτημα, όπου
θα προσδιορίζεται το ύψος του αιτούμενου ποσού, και
η χρήση της επιχορήγησης ανά κατηγορία δαπάνης, η
δε επιχορήγηση θα καταβάλλεται απευθείας για την
κάλυψη της εγκριθείσας δαπάνης. Μετά την πώληση της
επιχείρησης στο σύνολό της ή επιμέρους περιουσιακών
στοιχείων αυτής, το ισόποσο της ως άνω επιχορήγησης
προαφαιρείται από το προϊόν του πλειστηριάσματος,
προηγείται κάθε γενικού ή ειδικού προνομίου και απο−
δίδεται στο Ελληνικό Δημόσιο.»

973

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
3. Κύρωση αποτελεσμάτων για τον πραγματικό πλη−
θυσμό της απογραφής έτους 2011 για τις δημοτικές
κοινότητες του άρθρου 2 παρ. 4 του ν. 3852/2010.
Στο άρθρο 23 του ν. 3832/2010 (Α΄ 38) προστίθεται νέα
παράγραφος 8, που έχει ως εξής:
«8. Με απόφαση του Προέδρου της Ελληνικής Στατι−
στικής Αρχής (ΕΛ.ΣΤΑΤ.) κυρώνονται και δημοσιεύονται
στην Εφημερίδα της Κυβερνήσεως τα αποτελέσματα
του πραγματικού (de facto) πληθυσμού της απογραφής
του έτους 2011 για τις δημοτικές κοινότητες του άρθρου
2 παρ. 4 του ν. 3852/2010 και κατανέμεται αναλογικά,
τυχόν πληθυσμός, ο οποίος δεν είναι δυνατόν να κατα−
νεμηθεί στις δημοτικές αυτές κοινότητες, λόγω ελλιπών
στοιχείων τόπου εγκατάστασης.»

δικας με το άρθρο πρώτο του ν. 3566/2007 (Α΄ 117),
προστίθενται περιπτώσεις ζ΄ και η΄ ως εξής:
«ζ) Προσωπικό Ιδιωτικού Δικαίου Αορίστου Χρόνου ΔΕ
Ειδικότητας Οδηγών,
η) Μόνιμο Προσωπικό Κατηγορίας ΔΕ Κλάδου Οδηγών.»
2. Στο τέλος της παρ. Α΄ του άρθρου 92 του ν. 4172/2013
(Α΄ 167) προστίθεται εδάφιο ως εξής:
«Οι ανάγκες μετακίνησης του προσωπικού της Γενικής
Γραμματείας του Πρωθυπουργού, της Γενικής Γραμ−
ματείας της Κυβέρνησης και της Γενικής Γραμματείας
Συντονισμού του Κυβερνητικού Έργου, εξυπηρετούνται
από το Υπουργείο Διοικητικής Μεταρρύθμισης και Ηλε−
κτρονικής Διακυβέρνησης.»

Άρθρο 7

Άρθρο 8
Έναρξη ισχύος

1. Στην παρ. 2 του άρθρου 20 του Οργανισμού του
Υπουργείου Εξωτερικών, ο οποίος κυρώθηκε ως Κώ−

Η ισχύς του παρόντος νόμου αρχίζει από τη δημοσίευ−
σή του στην Εφημερίδα της Κυβερνήσεως.

Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 11 Μαρτίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟI ΥΠΟΥΡΓΟI
ΑΝΤΙΠΡΟΕΔΡΟΣ ΤΗΣ ΚΥΒΕΡΝΗΣΗΣ
ΚΑΙ ΥΠΟΥΡΓΟΣ ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΙΩΑΝΝΗΣ ΣΤΟΥΡΝΑΡΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ

ΕΣΩΤΕΡΙΚΩΝ

ΑΝΑΠΤΥΞΗΣ
ΚΑΙ ΑΝΤΑΓΩΝΙΣΤΙΚΟΤΗΤΑΣ

ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ
ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ

ΙΩΑΝΝΗΣ ΜΙΧΕΛΑΚΗΣ

ΚΩΝΣΤΑΝΤΙΝΟΣ ΧΑΤΖΗΔΑΚΗΣ

ΕΘΝΙΚΗΣ ΑΜΥΝΑΣ

ΚΥΡΙΑΚΟΣ ΜΗΤΣΟΤΑΚΗΣ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΧΑΡΑΛΑΜΠΟΣ ΑΘΑΝΑΣΙΟΥ

Θεωρήθηκε και τέθηκε η Μεγάλη Σφραγίδα του Κράτους.
Αθήνα, 11 Μαρτίου 2014
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ

ΧΑΡΑΛΑΜΠΟΣ ΑΘΑΝΑΣΙΟΥ

974

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000601103140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

