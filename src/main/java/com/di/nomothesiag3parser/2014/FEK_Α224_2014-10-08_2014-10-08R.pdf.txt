Signature Not
Verified
Digitally signed by
THEODOROS MOUMOURIS
Date: 2014.10.08 13:00:44
EEST
Reason: Signed PDF
(embedded)
Location: Athens, Ethniko
Typografio

7371

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 224
8 Οκτωβρίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 136
Τροποποίηση του π.δ. 432/1983 «Υγειονομική Περίθαλψη
των Στρατιωτικών των Ενόπλων Δυνάμεων και του
Λιμενικού Σώματος, καθώς και των μελών των οικο−
γενειών τους» (Α΄ 162).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
α. Τις διατάξεις του άρθρου 7 του Ν. 154/1975 «Περί
υγειονομικής περιθάλψεως των στρατιωτικών και των
μελών των οικογενειών των» (Α΄ 185).
β. Τις διατάξεις του άρθρου 90 του Κώδικα Νομοθε−
σίας για την Κυβέρνηση και τα Κυβερνητικά Όργανα
(άρθρο πρώτο του π.δ. 63/2005, Α΄ 98).
γ. Τις διατάξεις του π.δ. 89/2014 «Διορισμός Υπουργών,
Αναπληρωτών Υπουργών και Υφυπουργών» (Α΄ 134).
δ. Τις διατάξεις της υπ’ αριθμ. Υ48/9.7.2012 «Καθορι−
σμός αρμοδιοτήτων του Αναπληρωτή Υπουργού Οικο−
νομικών Χρήστου Σταϊκούρα» (Β΄ 2105) απόφασης του
Πρωθυπουργού.
ε. Τις διατάξεις του άρθρου 1, παράγραφος 1, υπο−
παράγραφος ε της με αριθμό Υ304/1.7.2013 «Ανάθεση
αρμοδιοτήτων στην Αναπληρωτή Υπουργό Εθνικής
Άμυνας Φωτεινή Γεννηματά» (Β΄ 1635) απόφασης του
Πρωθυπουργού.
στ. Το γεγονός ότι από τις διατάξεις του παρόντος δεν
προκαλείται πρόσθετη δαπάνη σε βάρος του Κρατικού
Προϋπολογισμού.
ζ. Τις υπ’ αριθμ. 111/2014 και 245/2014 γνωμοδοτήσεις
του Ε΄ τμήματος και του Γ΄ Τμήματος Διακοπών του
Συμβουλίου της Επικρατείας, μετά από πρόταση της
Αναπληρωτού Υπουργού Εθνικής Άμυνας, του Αναπλη−
ρωτή Υπουργού Οικονομικών και του Υπουργού Υγείας,
αποφασίζουμε:
Άρθρο 1
Τροποποίηση Διατάξεων
Το άρθρο 3 του π.δ. 432/1983 (Α΄ 162) αντικαθίσταται
ως εξής:
«Άρθρο 3
Καθορισμός Μελών Οικογενείας των Στρατιωτικών
1. Μέλη οικογενείας των στρατιωτικών που δικαιούνται
της κατά το άρθρο 2 του παρόντος περίθαλψης είναι:

α. Ο/Η σύζυγος, εφόσον δεν έχει δικαίωμα ασφάλισης
σε άλλο ασφαλιστικό οργανισμό ή ταμείο, περιλαμβα−
νομένων και αυτών που βρίσκονται σε διάσταση.
β. Τα άγαμα γνήσια και εκτός γάμου τέκνα άμεσα
ασφαλισμένων, τέκνα που έχουν νομιμοποιηθεί, ανα−
γνωρισθεί ή υιοθετηθεί και ανάδοχα τέκνα, των οποίων
την επιμέλεια κατέχει με δικαστική πράξη ο ανάδο−
χος ασφαλισμένος μέχρι τη συμπλήρωση του δεκάτου
όγδοου (18ου) έτους της ηλικίας τους. Εάν τα κατά το
προηγούμενο εδάφιο τέκνα είναι άνεργα το δικαίω−
μα παρατείνεται, μέχρι τη συμπλήρωση του εικοστού
τετάρτου (24ου) έτους της ηλικίας τους ή εάν είναι
προπτυχιακοί, μεταπτυχιακοί ή διδακτορικοί φοιτητές
σε αναγνωρισμένες ανώτερες ή ανώτατες σχολές στην
Ελλάδα ή στην αλλοδαπή, καθώς και σε αναγνωρισμένα
Ινστιτούτα Επαγγελματικής Κατάρτισης (ΙΕΚ), έχουν δι−
καίωμα περίθαλψης για όλη τη διάρκεια των σπουδών
τους και όχι πέραν από τη συμπλήρωση του εικοστού
έκτου (26ου) έτους της ηλικίας τους, εφόσον δεν έχουν
το ίδιο δικαίωμα περίθαλψης από άλλο φορέα κοινω−
νικής ασφάλισης.
γ. Τα τέκνα άμεσα ασφαλισμένων τα οποία έχουν ανα−
πηρία εξήντα επτά τοις εκατό (67%) και άνω, διατηρούν
το δικαίωμα για λήψη παροχών ως μέλη οικογενείας,
έστω και αν εργάζονται ή απασχολούνται ακόμη με
σκοπό βιοποριστική εργασία ή την εργασιοθεραπεία ή
απασχολησιοθεραπεία. Η κατά τα ανωτέρω ανικανότητα
κρίνεται από τις αρμόδιες υγειονομικές επιτροπές.
δ. Οι φυσικοί ή θετοί γονείς, εφόσον το εκ πάσης πη−
γής οικογενειακό εισόδημα αυτών, πραγματικό, τεκμαρ−
τό, απαλλασσόμενο ή φορολογούμενο με ειδικό τρόπο
δεν υπερβαίνει την ετήσια συνολική κατώτερη σύνταξη
γήρατος του ΟΓΑ και δεν έχουν δικαίωμα ασφάλισης
σε άλλον ασφαλιστικό φορέα. Στην περίπτωση και των
δυο γονέων το εισοδηματικό αυτό όριο διπλασιάζεται.
ε. Τα αδέρφια άμεσα ασφαλισμένων, τα οποία έχουν
αναπηρία εξήντα επτά τοις εκατό (67%) και άνω, εφό−
σον δεν έχουν το ίδιο δικαίωμα περίθαλψης σε άλλον
ασφαλιστικό φορέα και το εκ πάσης πηγής ετήσιο ει−
σόδημα αυτών, πραγματικό, τεκμαρτό, απαλλασσόμενο
ή φορολογούμενο με ειδικό τρόπο, δεν υπερβαίνει την
ετήσια συνολική κατώτερη σύνταξη γήρατος του ΟΓΑ.
Η κατά τα ανωτέρω ανικανότητα κρίνεται από τις αρ−
μόδιες υγειονομικές επιτροπές.

7372

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

στ. Οι άγαμες θυγατέρες και αδερφές των άμεσα
ασφαλισμένων και οι οποίες είναι άνω των σαράντα
(40) ετών που κατέχουν βιβλιάριο περίθαλψης από το
Υπουργείο Εθνικής Άμυνας και Λιμενικό Σώμα − Ελληνι−
κή Ακτοφυλακή μέχρι την ημερομηνία εφαρμογής του
παρόντος, διατηρούν το δικαίωμα υγειονομικής περί−
θαλψης σε βάρος του Δημοσίου, εφόσον σωρευτικά δεν
έχουν το ίδιο δικαίωμα υγειονομικής περίθαλψης από
άλλο ασφαλιστικό φορέα και εξακολουθούν ισχύοντα
τα οικονομικά κριτήρια αρχικής έκδοσης βιβλιαρίου
υγειονομικής περίθαλψης.
ζ. Τα άτομα με Μεσογειακή, Δρεπανοκυτταρική και
Μικροδεπανοκυτταρική αναιμία δικαιούνται υγειονομι−
κής περίθαλψης από τους γονείς τους σε περίπτωση
περιστασιακής απασχόλησης και όχι μόνιμης, μετά από
γνωμάτευση ιατρού αντίστοιχης ειδικότητας.
η. Ο/Η διαζευγμένος/η σύζυγος άμεσα ασφαλισμέ−
νου μπορεί να διατηρήσει το δικαίωμα υγειονομικής
περίθαλψης στο Δημόσιο, όπου ήταν ασφαλισμένος/η
ο/η σύζυγος αυτού, εφόσον πληρούνται οι παρακάτω
προϋποθέσεις σωρευτικά:
(1) Ο γάμος λύθηκε αμετάκλητα μετά τη συμπλήρωση
του τεσσαρακοστού (40ου) έτους της ηλικίας του.
(2) Είχαν μεσολαβήσει τουλάχιστον πέντε (5) έτη από
τη τέλεση του γάμου μέχρι την ημερομηνία κατάθεσης
αγωγής διαζυγίου.
(3) Δεν έχει δικαίωμα ασφάλισης άμεσα ή έμμεσα σε
άλλον ασφαλιστικό φορέα.
(4) Υποβάλει την αίτηση διατήρησης του δικαιώματος
εντός έτους από την ημερομηνία έκδοσης της αμετά−
κλητης απόφασης του διαζυγίου.
(5) Καταβάλει ασφαλιστική εισφορά ίση με το 5% του
συνόλου των μηνιαίων αποδοχών τακτικού δημόσιου

υπαλλήλου, με εισαγωγικό κλιμάκιο του Κλάδου ΔΕ,
χωρίς οικογενειακή παροχή.
2. Για την απόδειξη των καταστάσεων της προηγού−
μενης παραγράφου, απαιτείται η υποβολή υπεύθυνης
δήλωσης του Ν. 1599/1986 του ενδιαφερόμενου στρατι−
ωτικού καθώς και τα κατά περίπτωση δικαιολογητικά,
τα οποία καθορίζονται από τις αρμόδιες υπηρεσίες
περίθαλψης κατά Κλάδο Ενόπλων Δυνάμεων. Στην πε−
ρίπτωση που αμφισβητείται το δικαίωμα περίθαλψης
είναι δυνατό να ζητηθούν επιπλέον δικαιολογητικά, τα
οποία κρίνονται αναγκαία από τα αρμόδια όργανα υγει−
ονομικής περίθαλψης».
Άρθρο 2
Έναρξη Ισχύος
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Εθνικής Άμυνας αναθέτουμε τη δημο−
σίευση και εκτέλεση του παρόντος διατάγματος.
Αθήνα, 2 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΟΙΚΟΝΟΜΙΚΩΝ

ΑΝΑΠΛΗΡΩΤΗΣ ΥΠΟΥΡΓΟΣ
ΕΘΝΙΚΗΣ ΑΜΥΝΑΣ

ΧΡΗΣΤΟΣ ΣΤΑΪΚΟΥΡΑΣ

ΦΩΤΕΙΝΗ ΓΕΝΝΗΜΑΤΑ

ΥΓΕΙΑΣ

ΜΑΥΡΟΥΔΗΣ ΒΟΡΙΔΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002240810140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

