Signature Not
Verified
Digitally signed by
THEODOROS MOUMOURIS
Date: 2014.06.05 20:04:16
EEST
Reason: Signed PDF
(embedded)
Location: Athens, Ethniko
Typografio

4019

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 130

ΤΕΥΧΟΣ ΠΡΩΤΟ

5 Ιουνίου 2014

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
85. Συμμετοχή της Επιτροπής Κεφαλαιαγοράς ΝΠΔΔ
στις δαπάνες λειτουργίας του Ελεγκτικού Συνε−
δρίου για την κατ’ εξαίρεση διενέργεια κατασταλ−
τικού ελέγχου στην έδρα της. ............................................. 1
86. Περί της προβολής της νήσου Μήλου ως Ιεράς
Νήσου........................................................................................................ 2

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 85
Συμμετοχή της Επιτροπής Κεφαλαιαγοράς ΝΠΔΔ στις
δαπάνες λειτουργίας του Ελεγκτικού Συνεδρίου για
την κατ’ εξαίρεση διενέργεια κατασταλτικού ελέγ−
χου στην έδρα της.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) του άρθρου 55 του Κώδικα Νόμων για το Ελεγκτι−
κό Συνέδριο, ο οποίος κυρώθηκε με το άρθρο πρώτο
ν. 4129/2013 (Α΄ 52).
β) του άρθρου 90 του π.δ. 63/2005 «Κωδικοποίηση
της Νομοθεσίας για την Κυβέρνηση και τα κυβερνητικά
όργανα» (Α΄ 98).
γ) του άρθρου 76 του ν. 1969/1991 (Α΄ 167).
2. Την υπ’ αριθμ. ΓΔΟΠ 0000044.ΕΞ./Β΄ 2351/10.10.2013
Κοινή Απόφαση των Υπουργών Οικονομικών και Δικαι−
οσύνης, Διαφάνειας και Ανθρώπινων Δικαιωμάτων «Πα−
ράταση της κατ’ εξαίρεση διενέργειας του κατασταλτι−
κού ελέγχου του Ελεγκτικού Συνεδρίου στην έδρα της
Επιτροπής Κεφαλαιαγοράς που αποφασίστηκε με τις
26720/Β΄ 1103/27.5.2009 και Β. 1819/36225/24.8.2010 Κοινές
Αποφάσεις των Υπουργών Οικονομικών και Δικαιοσύνης,
Διαφάνειας και Ανθρωπίνων Δικαιωμάτων (Β΄ 1070 και
Β΄ 1469) και για τα έτη 2010−2011.» (Β΄ 2630).
3. Την υπ’ αριθμ. 14/657/10.9.2013 απόφαση του Διοικη−
τικού Συμβουλίου της Επιτροπής Κεφαλαιαγοράς με την
οποία εγκρίνεται η παράταση του χρόνου διενέργειας

του επιτόπιου κατασταλτικού ελέγχου στην έδρα της
Επιτροπής Κεφαλαιαγοράς από υπαλλήλους του Ελε−
γκτικού Συνεδρίου, πέραν των ετών 2005−2009, και για τα
έτη 2010−2011 για τους ίδιους ειδικούς λόγους· η δαπάνη
για την αποζημίωση των οποίων θα επιβαρύνει τον κω−
δικό ΚΑΕ 0261 του Προϋπολογισμού του έτους 2013 της
Επιτροπής Κεφαλαιαγοράς με πρόβλεψη ύψους € 12.500.
4. Τη σύμφωνη γνώμη του Ελεγκτικού Συνεδρίου, όπως
διατυπώνεται στα πρακτικά της 9ης Γενικής Συνεδρι−
άσεως της Ολομέλειας του Ελεγκτικού Συνεδρίου της
15ης Μαΐου 2013 (Θέμα Α).
5. Το γεγονός ότι από τις διατάξεις του παρόντος
δεν προκαλείται δαπάνη σε βάρος του Κρατικού Προ−
ϋπολογισμού.
6. Την υπ’ αριθμ. 95/2014 γνωμοδότηση του Συμβουλίου
της Επικρατείας (Τμήμα Ε΄) της 30ής Απριλίου 2014,
μετά από πρόταση των Υπουργών Οικονομικών και Δι−
καιοσύνης, Διαφάνειας και Ανθρωπίνων Δικαιωμάτων,
αποφασίζουμε:
Άρθρο 1
Το κόστος των λειτουργικών εξόδων του Ελεγκτι−
κού Συνεδρίου για την κατ’ εξαίρεση διενέργεια κατα−
σταλτικού ελέγχου από το Ελεγκτικό Συνέδριο κατά τα
προβλεπόμενα από τις σχετικές διατάξεις, στην έδρα
της Επιτροπής Κεφαλαιαγοράς, για την οικονομική δι−
αχειριστική χρήση των ετών 2010 και 2011, βαρύνει εξ
ολοκλήρου τον προϋπολογισμό της Επιτροπής Κεφα−
λαιαγοράς.
Άρθρο 2
Έναρξη ισχύος
Η ισχύς το παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Οικονομικών αναθέτουμε την δημοσί−
ευση και εκτέλεση του παρόντος διατάγματος.
Αθήνα, 4 Ιουνίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ

ΟΙΚΟΝΟΜΙΚΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΙΩΑΝΝΗΣ ΣΤΟΥΡΝΑΡΑΣ ΧΑΡΑΛΑΜΠΟΣ ΑΘΑΝΑΣΙΟΥ

4020

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
(2)

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 86
Περί της προβολής της νήσου Μήλου ως Ιεράς Νήσου.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) Των παραγράφων 3 και 2 του άρθρου 30 του
ν. 3801/2009 «Ρυθμίσεις θεμάτων προσωπικού με σύμ−
βαση εργασίας ιδιωτικού δικαίου αορίστου χρόνου και
άλλες διατάξεις οργάνωσης και λειτουργίας της Δημό−
σιας Διοίκησης» (Α΄ 163).
β) Του άρθρου 1 του α.ν. 198/1967 «Περί τρόπου καθι−
ερώσεως και τελέσεως δημοσίων εορτών και τελετών
και περί αντικαταστάσεως και καταργήσεως διατάξεων
τίνων του α.ν. 447/1937 “περί τρόπου απονομής σεβα−
σμού εις την Εθνικήν Σημαίαν και γενικώς τα Εθνικά
Σύμβολα”» (Α΄ 215).
γ) Του άρθρου μόνου του π.δ/τος 555/1977 «Περί βελτι−
ώσεως διαδικασιών τίνων κατά την έκδοσιν διοικητικών
πράξεων επί αντικειμένων αρμοδιότητος Υπουργείων
Εξωτερικών, Εθνικής Αμύνης, Εσωτερικών και Εθνικής
Παιδείας και Θρησκευμάτων» (Α΄ 184).
δ) Του άρθρου 90 του Κώδικα Νομοθεσίας για την Κυ−
βέρνηση και τα κυβερνητικά όργανα, ο οποίος κυρώθηκε
με το άρθρο πρώτο του π.δ. 63/2005 «Κωδικοποίηση
της νομοθεσίας για την Κυβέρνηση και τα κυβερνητικά
όργανα» (Α΄ 98).
ε) Του π.δ. 65/2011 «Διάσπαση του Υπουργείου Εσωτε−
ρικών, Αποκέντρωσης και Ηλεκτρονικής Διακυβέρνησης
στα Υπουργεία α) Εσωτερικών και β) ....» (Α΄ 147).
2. Το γεγονός ότι από τις ρυθμίσεις του διατάγματος
αυτού δεν προκαλείται δαπάνη σε βάρος του κρατικού
προϋπολογισμού,
3. Τη με αριθμ. 110/2014 γνωμοδότηση του Συμβουλίου
τους Επικρατείας, μετά από πρόταση του Υπουργού
Εσωτερικών, αποφασίζουμε:
Άρθρο 1
Οι αρμόδιοι φορείς τοπικής αυτοδιοίκησης πρώτου και
δευτέρου βαθμού καθώς και η Ιερά Μητρόπολη Σύρου,
αναλαμβάνουν κάθε δραστηριότητα και πρωτοβουλία, που
περιλαμβάνεται στην αρμοδιότητά τους, αναπτύσσουν
στενή συνεργασία μεταξύ τους και υποβάλλουν αιτήματα
προς τα αρμόδια κεντρικά υπουργεία και υπηρεσίες για
την υλοποίηση των σκοπών που ειδικότερα προβλέπονται
στην παρ. 2 του άρθρου 30 του ν. 3801/2009,

Άρθρο 2
Οι φορείς του προηγουμένου άρθρου
α) μεριμνούν με κάθε πρόσφορο τρόπο για την ανάδει−
ξη του ιδιαίτερου θρησκευτικού χαρακτήρα της νήσου
και την προστασία των ιερών χώρων, των κειμηλίων και
των θησαυρών που βρίσκονται σε αυτούς και ιδιαίτερα
του μοναδικού στην χώρα ταφικού μνημείου των πρω−
τοχριστιανικών κατακομβών,
β) μεριμνούν και συνεργάζονται με τις αρμόδιες κρα−
τικές υπηρεσίες για την αποτροπή, ιδίως στην περιο−
χή των Κατακομβών, χρήσεων γης ή εκμετάλλευσης
ή άσκησης επαγγελματικής δραστηριότητας που πα−
ραβλάπτει ή διαταράσσει με οποιονδήποτε τρόπο τον
αρχαιολογικό και ιερό χαρακτήρα των μνημείων,
γ) αναλαμβάνουν, ιδίως ο οικείος Δήμος, πρωτοβου−
λίες για την καθιέρωση επίσημης εορτής της νήσου
Μήλου, με πιο ενδεδειγμένη την ημέρα που εορτάζεται
η Κυριακή των Αγίων Πάντων,
δ) συμβάλλουν στην εφαρμογή των ισχυουσών διε−
θνών συμβάσεων για την πολιτιστική κληρονομιά και
ιδιαίτερα της συμβάσεως για την Προστασία της Αρχι−
τεκτονικής Κληρονομιάς της Ευρώπης, που υπογράφηκε
στην Γρανάδα το 1985 και κυρώθηκε με τον ν. 2039/1992
(ΦΕΚ Α΄ 61) για την προστασία της περιοχής αυτής ως
μνημείου, τόπου και αρχιτεκτονικού συνόλου,
ε) καταρτίζουν και αναλαμβάνουν προγράμματα, δρά−
σεις και διαφημιστικές εκστρατείες, ιδιαίτερα σε συ−
νεργασία με το οικείο Υπουργείο Πολιτισμού, για την
αξιοποίηση και προβολή στην Ελλάδα και το εξωτερικό
των ιερών χώρων και μνημείων και των ιερών κειμηλίων
και θησαυρών της νήσου, ώστε να αναδειχθεί αυτή ως
παγκόσμιο προσκυνηματικό κέντρο και εστία διεθνούς
πνευματικής ακτινοβολίας.
Άρθρο 3
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Εσωτερικών αναθέτουμε τη δημοσίευ−
ση και εκτέλεση του παρόντος διατάγματος.
Αθήνα, 5 Ιουνίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΕΣΩΤΕΡΙΚΩΝ

ΙΩΑΝΝΗΣ ΜΙΧΕΛΑΚΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001300506140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

