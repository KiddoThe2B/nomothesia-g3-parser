Signature Not
Verified
Digitally signed by
THEODOROS MOUMOURIS
Date: 2014.08.22 09:36:33
EEST
Reason: Signed PDF
(embedded)
Location: Athens, Ethniko
Typografio

5347

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 162
20 Αυγούστου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 95
Ηλεκτρονική κατάθεση δικογράφων, ηλεκτρονική χορή−
γηση σχετικών πιστοποιητικών και λοιπών εγγράφων
στο Ελεγκτικό Συνέδριο.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) των παρ. 2α και 4 του άρθρου 52 του π.δ/τος
1225/1981 (Α΄ 304), όπως αυτές προστέθηκαν και τρο−
ποποιήθηκαν με τις παρ. 2 και 3 αντίστοιχα του άρθρου
74 του ν. 4055/2012 (Α΄ 51),
β) του άρθρου 42 του ν. 3659/2008 (Α΄ 77)
γ) του άρθρου 78 παρ. 1 του Κώδικα Νόμων για το
Ελεγκτικό Συνέδριο, ο οποίος κυρώθηκε με το άρθρο
πρώτο του ν. 4129/2013 (Α΄ 52) και της παρ. 2 του ιδίου
άρθρου, με την οποία αποδίδεται η ρύθμιση του άρθρου
110 παρ. 11 του ν. 4055/2012 (Α΄51),
δ) του ν. 3979/2011 «Για την ηλεκτρονική διακυβέρνηση
και λοιπές διατάξεις» (Α΄ 138),
ε) του ν. 2472/1997 «Προστασία του ατόμου από την
επεξεργασία δεδομένων προσωπικού χαρακτήρα» (Α΄ 50),
στ) του ν. 3471/2006 «Προστασία δεδομένων προ−
σωπικού χαρακτήρα και της ιδιωτικής ζωής στον το−
μέα ηλεκτρονικών επικοινωνιών και τροποποίηση του
ν. 2472/1997» (Α΄ 133),
ζ) του π.δ/τος 150/2001 «Προσαρμογή στην Οδηγία
99/93/ΕΚ του Ευρωπαϊκού Κοινοβουλίου και του Συμβου−
λίου σχετικά με το κοινοτικό πλαίσιο για ηλεκτρονικές
υπογραφές» (Α΄ 125).
2. Τη με αριθμό 109092 οικ. 29.12.2011 κοινή απόφαση
των Υπουργών Οικονομικών, Εργασίας και Κοινωνικής
Ασφάλισης και Δικαιοσύνης, Διαφάνειας και Ανθρω−
πίνων Δικαιωμάτων «Καταβολή των πόρων όλων των
Φορέων κατά την ηλεκτρονική κατάθεση των δικογρά−
φων» (Β΄ 134/2012).
3. Το γεγονός ότι το διάταγμα αυτό δεν προκαλεί
δαπάνη σε βάρος του Κρατικού Προϋπολογισμού.
4. Τη με αριθμό 122/2014 γνωμοδότηση του Συμβουλί−
ου της Επικρατείας, μετά από πρόταση του Υπουργού
Δικαιοσύνης, Διαφάνειας και Ανθρωπίνων Δικαιωμάτων,
αποφασίζουμε:

Άρθρο 1
Διαδικασία ηλεκτρονικής κατάθεσης
1. Δικηγόρος ή μέλος του Νομικού Συμβουλίου του
Κράτους, που επιθυμεί να χρησιμοποιήσει τη διαδικασία
ηλεκτρονικής κατάθεσης δικογράφου στο Ελεγκτικό
Συνέδριο:
α. εισάγει στο Ενιαίο Πληροφοριακό Σύστημα Δικηγο−
ρικών Συλλόγων το μοναδικό αναγνωριστικό και συνθη−
ματικό που του έχει χορηγηθεί για αναγνώρισή του από
το προαναφερόμενο Πληροφοριακό Σύστημα, ώστε να
επιβεβαιωθούν στη συνέχεια τα υπόλοιπα προσωπικά
στοιχεία του,
β. επιλέγει το αρμόδιο δικαστήριο (Ελεγκτικό Συνέ−
δριο),
γ. καταχωρίζει τα στοιχεία που του ζητούνται,
δ. προσδιορίζει τον προς χρήση του επιθυμητό αριθμό
αντιγράφων του δικογράφου που πρόκειται να κατα−
θέσει,
ε. επιλέγει την κατηγορία και το είδος του δικογρά−
φου από τους αντίστοιχους πίνακες και συμπληρώνει
τα στοιχεία των διαδίκων ή του εντολέα του, σύμφωνα
με τους όρους που καθορίζονται από την εκάστοτε
ισχύουσα νομοθεσία,
στ. εάν συντρέχει περίπτωση, πραγματοποιεί την
ηλεκτρονική πληρωμή των εκάστοτε προβλεπομένων
τελών, ενσήμων, παραβόλων και εν γένει δαπανημά−
των και καταβάλλει τα εκ μέρους του Ελεγκτικού
Συνεδρίου έξοδα αναπαραγωγής σε χαρτί του δικο−
γράφου, καθώς και των προσβαλλόμενων πράξεων
ή αποφάσεων ή άλλων σχετικών εγγράφων που τυ−
χόν επισυνάπτονται σε αυτό. Μετά τη δέσμευση των
αντίστοιχων ποσών από τον τραπεζικό λογαριασμό
του καταθέτοντος, κατευθύνεται προς την εφαρμογή
του δηλωθέντος, κατά την κατάθεση, ως αρμοδίου
δικαστηρίου.
2. Στην εφαρμογή του δικαστηρίου ο δικηγόρος ή το
μέλος του Νομικού Συμβουλίου του Κράτους συμπλη−
ρώνει τα υποχρεωτικά και προαιρετικά πεδία που του
ζητούνται, μεταξύ των οποίων περιλαμβάνεται και το
Τμήμα του Ελεγκτικού Συνεδρίου στο οποίο απευθύνε−
ται, και μετά την ολοκλήρωση της καταχώρισης όλων
των αναγκαίων στοιχείων, επισυνάπτει το δικόγραφο σε
ηλεκτρονική μορφή, το οποίο πρέπει να φέρει την προ−
ηγμένη ηλεκτρονική υπογραφή του ιδίου ή του διαδίκου

5348

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

και το αποστέλλει. Επισυνάπτει επίσης αντίγραφο της
προσβαλλόμενης πράξης ή απόφασης ή άλλων σχετικών
εγγράφων σε ηλεκτρονική μορφή, εφόσον υπάρχουν
στην κατοχή του. Ως προς τη μορφή και τον όγκο των
σχετικών αρχείων έχουν εφαρμογή οι διατάξεις της
παρ. 2 του άρθρου 3 του παρόντος.
3. Η διαδικασία ολοκληρώνεται με την αποστολή
από το Πληροφοριακό Σύστημα του δικαστηρίου, στην
ηλεκτρονική διεύθυνση που ο καταθέτων έχει δηλώσει
ή στην ηλεκτρονική θυρίδα που θα δημιουργηθεί γι’
αυτόν στο Πληροφοριακό Σύστημα του δικαστηρίου,
όταν τούτο καταστεί τεχνικά εφικτό, του αποδεικτικού
κατάθεσης, το οποίο ενσωματώνεται στο σώμα του
δικογράφου και πρέπει να φέρει προηγμένη ηλεκτρονική
υπογραφή. Ταυτόχρονα, αποστέλλονται και τα αντίγρα−
φα του δικογράφου που ο καταθέτων έχει ζητήσει, τα
οποία ομοίως πρέπει να φέρουν προηγμένη ηλεκτρονική
υπογραφή. Το αποδεικτικό κατάθεσης μνημονεύει, εκτός
των στοιχείων που αναφέρονται στις οικείες διατάξεις,
την ημερομηνία και την ώρα της κατάθεσης. Ως χρό−
νος κατάθεσης θεωρείται η ημερομηνία και ώρα της
αποστολής του αποδεικτικού κατάθεσης. Τα ρολόγια
των εξυπηρετητών που εμπλέκονται στην ηλεκτρονική
κατάθεση συγχρονίζονται περιοδικά με εξυπηρετητές
ή διαδικτυακές συσκευές που λειτουργούν ως σημείο
αναφοράς ώρας.
4. Τα δικόγραφα και τα αποδεικτικά κατάθεσης που
φέρουν προηγμένη ηλεκτρονική υπογραφή, τα οποία
έχουν αποσταλεί σύμφωνα με τις προηγούμενες παρα−
γράφους και εκτυπώνονται από τον δικηγόρο, το μέλος
του Νομικού Συμβουλίου του Κράτους ή τη γραμματεία
του δικαστηρίου, λογίζονται ως επίσημα αντίγραφα του
πρωτοτύπου.
5. Μέχρι να ρυθμιστεί η ηλεκτρονική καταβολή του
υπέρ του Δημοσίου παραβόλου, ο καταθέτων υποχρε−
ούται να το καταβάλει σύμφωνα με τη διαδικασία και
τις προϋποθέσεις που ορίζονται στις οικείες διατάξεις.
Άρθρο 2
Αρμοδιότητες Δικηγορικών Συλλόγων
Ο αρμόδιος Δικηγορικός Σύλλογος στο πλαίσιο της
κατά το προηγούμενο άρθρο διαδικασίας:
α. ταυτοποιεί το δικηγόρο, διαπιστώνει την έλλειψη
ασυμβιβάστου ή άλλου κωλύματος ή πειθαρχικής κύ−
ρωσης και του επιτρέπει να συνεχίσει τη διαδικασία
κατάθεσης,
β. υποστηρίζει τεχνικά τις συναλλαγές για την κατα−
βολή των προβλεπομένων οικονομικών επιβαρύνσεων
με την επιφύλαξη της παραγράφου 5 του άρθρου 1,
γ. διενεργεί την ηλεκτρονική είσπραξη των αντίστοι−
χων ποσών, τον ακριβή επιμερισμό και απόδοσή τους
στους δικαιούχους φορείς,
δ. διαβιβάζει τα απαιτούμενα νομιμοποιητικά στοι−
χεία στο αρμόδιο δικαστήριο, ώστε να επιτραπεί στον
πιστοποιούμενο δικηγόρο ή μέλος του Νομικού Συμ−
βουλίου του Κράτους να ολοκληρώσει την ηλεκτρονική
κατάθεση και
ε. εισπράττει τα έξοδα αναπαραγωγής σε χαρτί του
δικογράφου, καθώς και των προσβαλλόμενων πράξεων
ή αποφάσεων ή άλλων σχετικών εγγράφων που τυχόν
επισυνάπτονται σε αυτό, τα οποία ανέρχονται σε 0,10
ευρώ ανά σελίδα, και αποδίδει σε μηνιαία βάση τα ποσά
αυτά στο οικείο δικαστήριο.

Άρθρο 3
Αρμοδιότητες Γραμματείας Ελεγκτικού Συνεδρίου
1. Η Γραμματεία, στην οποία κατατίθεται ηλεκτρονικά
το δικόγραφο, προβαίνει στις ακόλουθες ενέργειες:
α. υποδέχεται από το Ενιαίο Πληροφοριακό Σύστη−
μα των Δικηγορικών Συλλόγων όλες τις απαιτούμενες
πληροφορίες που διασφαλίζουν την εγκυρότητα της
επιχειρούμενης κατάθεσης,
β. υποδέχεται το συνημμένο δικόγραφο, καθώς και
την προσβαλλόμενη πράξη ή απόφαση ή άλλα σχετικά
έγγραφα που τυχόν επισυνάπτονται σε αυτό,
γ. ελέγχει την προηγμένη ηλεκτρονική υπογραφή,
δ. αποστέλλει τα αντίγραφα που ζητήθηκαν μαζί με
το αποδεικτικό κατάθεσης,
ε. ενημερώνει το Ενιαίο Πληροφοριακό Σύστημα Δικη−
γορικών Συλλόγων για την κατάθεση του δικογράφου,
στ. παρέχει καθημερινώς τις υπηρεσίες ηλεκτρονικής
κατάθεσης από το Πληροφοριακό Σύστημα που διαθέ−
τει, εκτός από την καθορισμένη ώρα καθημερινής συ−
ντήρησης και λήψης αντιγράφων (back up), εφ' όσον τα
Πληροφοριακά Συστήματα που εμπλέκονται στη δι−
αδικασία ηλεκτρονικής κατάθεσης δεν είναι εκτός λει−
τουργίας για λόγους συντήρησης ή για οποιονδήποτε
άλλο λόγο και
ζ. εξασφαλίζει στους πληρεξούσιους δικηγόρους ή
μέλη του Νομικού Συμβουλίου του Κράτους την δυνα−
τότητα ηλεκτρονικής παρακολούθησης της εξέλιξης
της διαδικασίας,
η. παρέχει στους δικαιούμενους προς τούτο πληρε−
ξούσιους δικηγόρους ή μέλη του Νομικού Συμβουλίου
του Κράτους ηλεκτρονικό αντίγραφο των δικαστικών
αποφάσεων το οποίο πρέπει να φέρει προηγμένη υπο−
γραφή.
2. Η σύνδεση με τις παραπάνω ιστοσελίδες γίνεται
μέσω ασφαλούς πρωτοκόλλου. Τα επισυναπτόμενα έγ−
γραφα, όπως εισαγωγικά δικόγραφα, υπομνήματα και
άλλα σχετικά έγγραφα, πρέπει να είναι είτε σε Portable
Document Format (PDF), είτε σε μορφή κειμένου Microsoft
Word (doc ή docx) έκδοσης 2003 και μεταγενέστερα,
είτε σε Open Document Format for Office Applications
(ODF). Στην ιστοσελίδα του δικαστηρίου αναρτώνται
οι μορφές των ηλεκτρονικών εγγράφων που γίνονται
αποδεκτές από το Ολοκληρωμένο Πληροφοριακό Σύ−
στημά του. Αν επισυνάπτεται αρχείο εικόνας, ήχου ή
άλλο πολυμέσο, αυτό πρέπει να είναι ενσωματωμένο
σε ένα από τα παραπάνω έγγραφα, υπό τον όρο ότι το
συνολικό μέγεθος του αρχείου δεν υπερβαίνει τον όγκο
που καθορίζεται από το Ολοκληρωμένο Πληροφοριακό
Σύστημα του δικαστηρίου. Σχετική ενημέρωση αναρτά−
ται, επίσης, στην ιστοσελίδα του.
3. Αν κατά την κατάθεση δεν έχουν καταβληθεί τα
έξοδα αναπαραγωγής σε χαρτί του δικογράφου, καθώς
και της προσβαλλόμενης πράξης ή απόφασης ή άλ−
λων σχετικών εγγράφων που επισυνάπτονται σε αυτό
κατά τα οριζόμενα στο άρθρο 1 παρ. 1 περίπτ. στ΄, ο
καταθέτων πρέπει να προσκομίσει ή να αποστείλει στο
δικαστήριο, μέσα σε είκοσι ημέρες από την επιτυχή ολο−
κλήρωση της διαδικασίας του άρθρου 1, αντίγραφο του
δικογράφου σε έντυπη μορφή, καθώς και αντίγραφο της
προσβαλλόμενης πράξης ή απόφασης ή άλλων σχετικών
εγγράφων, εφόσον η υποχρέωση αυτή προβλέπεται από
τις οικείες δικονομικές διατάξεις.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

5349

Άρθρο 4
Χορήγηση πιστοποιητικών

Άρθρο 5
Ενημέρωση

1. Το Ελεγκτικό Συνέδριο μπορεί να χορηγεί σε ψηφι−
ακή μορφή αποφάσεις, πράξεις, πρακτικά, πιστοποιητι−
κά, βεβαιώσεις ή άλλα έγγραφα, εφ’ όσον η χορήγησή
τους προβλέπεται από τις οικείες διατάξεις, μετά από
αίτηση δικηγόρου ή μέλους του Νομικού Συμβουλίου
του Κράτους.
2. Ο αιτών δικηγόρος ή μέλος του Ν.Σ.Κ. καταχωρίζει
τα αναγκαία για την ταυτοποίηση του στοιχεία, πραγ−
ματοποιεί την ηλεκτρονική πληρωμή των προβλεπόμε−
νων για τη σήμανση της αίτησης και του ζητούμενου
εγγράφου δαπανημάτων, όπως οι παραπάνω ενέργειες
καθορίζονται στο άρθρο 1 του παρόντος, επισυνάπτει
την αίτηση που φέρει προηγμένη ηλεκτρονική υπογρα−
φή και την αποστέλλει στο αρμόδιο δικαστήριο.
3. Το δικαστήριο αποστέλλει το αιτηθέν έγγραφο σε
ψηφιακή μορφή με προηγμένη ηλεκτρονική υπογραφή.
Το έγγραφο αυτό με προηγμένη ηλεκτρονική υπογραφή,
που εκτυπώνεται, λογίζεται ως επίσημο αντίγραφο του
πρωτοτύπου. Η ενέργεια της αποστολής καταγράφεται
ηλεκτρονικά.
4. Αίτηση για τη χορήγηση πιστοποιητικών, βεβαιώ−
σεων ή άλλων εγγράφων μπορεί να απευθύνει προς το
Ελεγκτικό Συνέδριο σε ηλεκτρονική μορφή κάθε πο−
λίτης, χωρίς να προβεί σε ηλεκτρονική πληρωμή της
προβλεπόμενης σήμανσης. Το αιτηθέν έγγραφο χορη−
γείται σε έντυπη μορφή από την οικεία Γραμματεία και
κατά την παραλαβή από τον αιτούντα καταβάλλονται
τα προβλεπόμενα δαπανήματα.

Αν δεν ολοκληρωθεί επιτυχώς η κατάθεση, το Ενιαίο
Πληροφοριακό Σύστημα Δικηγορικών Συλλόγων ή το
Πληροφοριακό Σύστημα του Δικαστηρίου, ανάλογα με
το στάδιο κατά το οποίο διαπιστώνεται το πρόβλημα
στη διαδικασία κατάθεσης, ενημερώνει αυτόματα τον
καταθέτοντα.
Άρθρο 6
Έναρξη εφαρμογής της διαδικασίας
Η ημερομηνία έναρξης της διαδικασίας ηλεκτρονικής
κατάθεσης και της χορήγησης πιστοποιητικών και εγ−
γράφων καθορίζεται με απόφαση του Προέδρου του
Ελεγκτικού Συνεδρίου, που αναρτάται στους πίνακες
ανακοινώσεων του κεντρικού καταστήματος του Ελε−
γκτικού Συνεδρίου, των κατά τόπους Υπηρεσιών Επι−
τρόπων, καθώς και στην ιστοσελίδα του Δικαστηρίου.
Άρθρο 7
Έναρξη ισχύος
Η ισχύς του παρόντος Διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Δικαιοσύνης, Διαφάνειας και Ανθρωπί−
νων Δικαιωμάτων αναθέτουμε τη δημοσίευση και εκτέ−
λεση του παρόντος διατάγματος.
Αθήνα, 23 Ιουλίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ
ΔΙΚΑΙΟΣΥΝΗΣ, ΔΙΑΦΑΝΕΙΑΣ ΚΑΙ
ΑΝΘΡΩΠΙΝΩΝ ΔΙΚΑΙΩΜΑΤΩΝ

ΧΑΡΑΛΑΜΠΟΣ ΑΘΑΝΑΣΙΟΥ

5350

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Β΄

300 €

80 €

30 €

Γ΄

50 €

−

−

Υ.Ο.Δ.Δ.

50 €

−

−

Δ΄

110 €

−

30 €

Τεύχος

Ετήσια έκδοση Τριμηνιαία έκδοση Μηνιαία έκδοση

Α.Α.Π.

110 €

30 €

-

Ε.Β.Ι.

100 €

−

-

Α.Ε.Δ.

5€

−

-

Δ.Δ.Σ.

200 €

−

20 €

Α.Ε.−Ε.Π.Ε.

−

−

100 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001622008140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

