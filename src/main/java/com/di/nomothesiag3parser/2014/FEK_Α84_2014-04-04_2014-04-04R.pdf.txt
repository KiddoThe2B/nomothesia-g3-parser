Signature Not
Verified
Digitally signed by
THEODOROS MOUMOURIS
Date: 2014.04.04 18:28:39
EEST
Reason: Signed PDF
(embedded)
Location: Athens, Ethniko
Typografio

1381

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 84

ΤΕΥΧΟΣ ΠΡΩΤΟ

4 Απριλίου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 50
Εφαρμογή της απόφασης 1980 (2011) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)
σχετικά με την ακτή του Ελεφαντοστού.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.) όπως κυρώθηκε με τον
Α.Ν. 585/1945 (Α΄242).
2. Το άρθρο 1 παρ. 1 του Α.Ν. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄49).
4. Το Π.Δ. 85/2012 (Α΄141), όπως ισχύει.
5. Το άρθρο 1, παρ.1 του Π.Δ. 118/2013 (Α΄152).
6. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.δ/τος 63/2005 (Α΄98).
7. Την από 2.6.2011 απόφαση του Υπουργού Εξωτερικών
Φ:3402/ΑΣ 26349 «Εφαρμογή της απόφασης 1980 (2011)
του Συμβουλίου Ασφαλείας του Οργανισμού Ηνωμένων
Εθνών, σχετικά με την Ακτή του Ελεφαντοστού» (Α΄ 136).
8. Το Π.Δ. 251/2005 «Εφαρμογή της υπ’αριθμ. 1572 (2004)
απόφασης του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄299).
9. Το Π.Δ. 249/2006 «Περί εφαρμογής της υπ’αριθμ.
1643 (2005) απόφασης του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 262).
10. Το Π.Δ. 57/2008 «Εφαρμογή της απόφασης 1727
(2006) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.)» (Α΄ 87).
11. Το Π.Δ. 56/2009 «Περί εφαρμογής της απόφασης
1782 (2007) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 79).

12. Το Π.Δ. 53/2010 «Εφαρμογή της απόφασης 1842
(2008) του Συμβουλίου Ασφαλείας του Οργανισμού Ηνω−
μένων Εθνών (Ο.Η.Ε.) περί Ακτής Ελεφαντοστού» (Α΄ 92).
13. Το Π.Δ. 61/2013 «Περί εφαρμογής της απόφασης
1893 (2009) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄112).
14. Το Π.Δ. 110/2013 «Περί εφαρμογής της απόφασης
1946 (2010) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 145).
15. Το Π.Δ. 19/2014 «Περί εφαρμογής της απόφασης
1975 (2011) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄26).
16. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
17. Τις υπ’ αριθ. 47/2013 και 55/2014 γνωμοδοτήσεις του
Συμβουλίου της Επικρατείας μετά από πρόταση των
Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου, αποφασίζουμε:
Άρθρο 1
Παρατείνεται, από την 28η Απριλίου 2011, ημερομηνία
υιοθέτησης της απόφασης 1980 (2011) του Συμβουλίου
Ασφαλείας του Ο.Η.Ε., και μέχρι την 30η Απριλίου 2012,
η ισχύς των μέτρων που επιβλήθηκαν με τα άρθρα 1 έως
6 του Π.Δ. 251/2005 (Α΄299), το άρθρο 3 του Π.Δ. 110/2013
«Περί εφαρμογής της απόφασης 1946 (2010) του Συμ−
βουλίου Ασφαλείας του Οργανισμού Ηνωμένων Εθνών
(Ο.Η.Ε.)» (Α΄ 145) και το άρθρο Μόνο του Π.Δ. 19/2014
«Περί εφαρμογής της απόφασης 1975 (2011) του Συμ−
βουλίου Ασφαλείας του Οργανισμού Ηνωμένων Εθνών
(Ο.Η.Ε.)» (Α΄26).
Άρθρο 2
Παρατείνεται, από την 28η Απριλίου 2011, ημερομηνία
υιοθέτησης της απόφασης 1980 (2011) του Συμβουλίου
Ασφαλείας του Ο.Η.Ε., και μέχρι την 30η Απριλίου 2012,
η ισχύς του μέτρου που επιβλήθηκε με το άρθρο 4 του
Π.Δ. 249/2006 (Α΄262).

1382

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 3

Από την 28η Απριλίου 2011, ημερομηνία υιοθέτησης της
απόφασης 1980 (2011) του Συμβουλίου Ασφαλείας του
Ο.Η.Ε., υπόκειται στα μέτρα που έχουν επιβληθεί με το
άρθρο 1 του Π.Δ. 251/2005 (Α΄299) η προμήθεια οχημάτων
στις δυνάμεις ασφαλείας της Ακτής του Ελεφαντοστού.
Άρθρο 4
Από την 28η Απριλίου 2011, ημερομηνία υιοθέτησης
της απόφασης 1980 (2011) του Συμβουλίου Ασφαλείας
του Ο.Η.Ε., η διαδικασία εξαίρεσης που προβλέπεται στο
άρθρο 2, περ. (ε) του Π.Δ. 251/2005 (Α΄299) εφαρμόζεται
μόνο στα όπλα και το συναφές υλικό, τα οχήματα και
την παροχή τεχνικής εκπαίδευσης και βοήθειας για την
υποστήριξη της διαδικασίας Μεταρρύθμισης του Το−
μέα Ασφάλειας της Ακτής του Ελεφαντοστού, κατόπιν
επίσημου αιτήματος της Κυβέρνησης της Ακτής του
Ελεφαντοστού που θα έχει εγκριθεί εκ των προτέρων
από την Επιτροπή Κυρώσεων, η οποία έχει συσταθεί
σύμφωνα με την παράγραφο 14 της απόφασης 1572
(2004) του Συμβουλίου Ασφαλείας του Οργανισμού
Ηνωμένων Εθνών.
Άρθρο 5
Ανανεώνεται, από την 28η Απριλίου 2011, ημερομηνία
υιοθέτησης της απόφασης 1980 (2011) του Συμβουλί−
ου Ασφαλείας του Ο.Η.Ε., η ισχύς των εξαιρέσεων που
προβλέπονται στα άρθρα 4 και 5 του Π.Δ. 61/2013 «Περί
εφαρμογής της απόφασης 1893 (2009) του Συμβουλίου

Ασφαλείας του Οργανισμού Ηνωμένων Εθνών (Ο.Η.Ε.)»
(Α΄112), σχετικά με τη διασφάλιση δειγμάτων ακατέργα−
στων διαμαντιών για σκοπούς επιστημονικής έρευνας, η
οποία συντονίζεται από τη Διαδικασία Κίμπερλυ.
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 31 Μαρτίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΙΩΑΝΝΗΣ ΣΤΟΥΡΝΑΡΑΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ Λ. ΑΒΡΑΜΟΠΟΥΛΟΣ ΚΩΝΣΤΑΝΤΙΝΟΣ ΧΑΤΖΗΔΑΚΗΣ
ΥΠΟΔΟΜΩΝ, ΜΕΤΑΦΟΡΩΝ
ΚΑΙ ΔΙΚΤΥΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ
ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΝΑΥΤΙΛΙΑΣ
ΚΑΙ ΑΙΓΑΙΟΥ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000840404140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

