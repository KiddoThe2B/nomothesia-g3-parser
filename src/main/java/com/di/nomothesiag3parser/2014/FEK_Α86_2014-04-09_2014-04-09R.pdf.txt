Signature Not
Verified
Digitally signed by
THEODOROS MOUMOURIS
Date: 2014.04.09 17:25:31
EEST
Reason: Signed PDF
(embedded)
Location: Athens, Ethniko
Typografio

1491

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 86
9 Απριλίου 2014

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 51
Ρύθμιση θεμάτων Ελληνικής Αστυνομίας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 39 παρ. 1 του ν.4249/2014
«Αναδιοργάνωση της Ελληνικής Αστυνομίας, του Πυρο−
σβεστικού Σώματος και της Γενικής Γραμματείας Πολι−
τικής Προστασίας, αναβάθμιση Υπηρεσιών του Υπουρ−
γείου Δημόσιας Τάξης και Προστασίας του Πολίτη και
ρύθμιση λοιπών θεμάτων αρμοδιότητας Υπουργείου
Δημόσιας Τάξης και Προστασίας του Πολίτη και άλλες
διατάξεις» (Α΄ 73).
2. Τις διατάξεις του άρθρου 11 παρ. 1 περιπτ. α΄, β΄,
δ΄ και στ' του ν.1481/1984 «Οργανισμός Υπουργείου Δη−
μόσιας Τάξης» (Α΄ 152), όπως το άρθρο αυτό αντικατα−
στάθηκε με το άρθρο 1 παρ. 1 του ν. 1590/1986 (Α΄ 49).
3. Τις διατάξεις του άρθρου 28 παρ. 1 του ν. 2800/2000
«Αναδιάρθρωση Υπηρεσιών Υπουργείου Δημόσιας Τά−
ξης, σύσταση Αρχηγείου Ελληνικής Αστυνομίας και άλ−
λες διατάξεις» (Α΄ 41).
4. Τις διατάξεις του άρθρου 90 του Κώδικα νομοθεσίας
για την Κυβέρνηση και τα κυβερνητικά όργανα, όπως
κωδικοποιήθηκε με το άρθρο πρώτο του π.δ. 63/2005
(Α΄ 98).
5. Τις διατάξεις του π.δ. 184/2009 «Σύσταση του Υπουρ−
γείου Προστασίας του Πολίτη και καθορισμός των αρ−
μοδιοτήτων του» (Α΄ 213).
6. Τις διατάξεις του π.δ. 85/2012 «Ίδρυση και μετονομα−
σία Υπουργείων, μεταφορά και κατάργηση υπηρεσιών»
(Α΄ 141), όπως τροποποιήθηκε με τα π.δ. 88/2012 (Α΄ 143),
94/2012 (Α΄ 149), 98/2012 (Α΄ 160), 131/2012 (Α΄239) και
118/2013 (Α΄ 152).
7. Τις διατάξεις του π.δ. 86/2012 «Διορισμός Υπουργών,
Αναπληρωτών Υπουργών και Υφυπουργών» (Α΄ 141).
8. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
9. Την υπ’ αρ. 73/2014 γνωμοδότηση του Συμβουλίου
της Επικρατείας, ύστερα από πρόταση του Υπουργού
Δημόσιας Τάξης και Προστασίας του Πολίτη, αποφα−
σίζουμε:

Άρθρο 1
Ρύθμιση θεμάτων υπηρεσιών Ελληνικής Αστυνομίας
1. Περιφερειακές Υπηρεσίες της Ελληνικής Αστυνο−
μίας, οι οποίες υπάγονται απευθείας στους Κλάδους
Τάξης, Ασφάλειας και Αλλοδαπών και Προστασίας Συ−
νόρων, είναι:
α. Η Γενική Αστυνομική Διεύθυνση Αττικής, η Γενική
Αστυνομική Διεύθυνση Θεσσαλονίκης και οι Περιφερεια−
κές Αστυνομικές Διευθύνσεις Ανατολικής Μακεδονίας και
Θράκης, Κεντρικής Μακεδονίας, Δυτικής Μακεδονίας, Ηπεί−
ρου, Θεσσαλίας, Ιονίων Νήσων, Δυτικής Ελλάδας, Στερεάς
Ελλάδος, Πελοποννήσου, Βορείου Αιγαίου, Νοτίου Αιγαίου
και Κρήτης, οι οποίες υπάγονται στον Κλάδο Τάξης.
β. Οι Διευθύνσεις Ασφάλειας Αττικής και Θεσσαλονί−
κης και οι Περιφερειακές Διευθύνσεις Ασφάλειας Ανα−
τολικής Μακεδονίας και Θράκης, Κεντρικής Μακεδονίας,
Δυτικής Μακεδονίας, Ηπείρου, Θεσσαλίας, Ιονίων Νήσων,
Δυτικής Ελλάδος, Στερεάς Ελλάδος, Πελοποννήσου, Βο−
ρείου Αιγαίου, Νοτίου Αιγαίου και Κρήτης, οι οποίες
υπάγονται στον Κλάδο Ασφάλειας.
γ. Οι Διευθύνσεις Αλλοδαπών Αττικής και Θεσσαλο−
νίκης, τα Τμήματα Συνοριακής Φύλαξης, τα Τμήματα
Δίωξης Παράνομης Μετανάστευσης, τα Τμήματα Αλ−
λοδαπών, τα Τμήματα Διαβατηριακού Ελέγχου και οι
Υπηρεσίες Φύλαξης των Προαναχωρησιακών Κέντρων
Κράτησης Αλλοδαπών, που υπάγονται στον Κλάδο Αλ−
λοδαπών και Προστασίας Συνόρων.
2. Οι Γενικές Αστυνομικές Διευθύνσεις Αττικής και Θεσ−
σαλονίκης και οι Περιφερειακές Αστυνομικές Διευθύνσεις
έχουν ως αποστολή, μέσα στα όρια της τοπικής τους δι−
καιοδοσίας, την άσκηση των αρμοδιοτήτων γενικής αστυ−
νόμευσης και τροχαίας και συντονίζουν, εποπτεύουν και
ελέγχουν τις Υπηρεσίες που υπάγονται σε αυτές, στην
εκπλήρωση της αποστολής τους. Οι Γενικές Αστυνομικές
Διευθύνσεις Αττικής και Θεσσαλονίκης εδρεύουν στην
Αττική και τη Θεσσαλονίκη, αντίστοιχα και συγκροτούνται
από την Επιτελική τους Υπηρεσία και τις Διευθύνσεις που
υπάγονται σε αυτές. Οι Περιφερειακές Αστυνομικές Διευ−
θύνσεις συγκροτούνται από την επιτελική τους Υπηρεσία
και τις Αστυνομικές Υπηρεσίες που υπάγονται σ' αυτές.
3. Οι Διευθύνσεις Ασφάλειας Αττικής και Θεσσαλονίκης
οι οποίες εδρεύουν στην Αττική και Θεσσαλονίκη αντίστοι−
χα και οι Περιφερειακές Διευθύνσεις Ασφάλειας ασκούν,

1492

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

μέσα στα όρια της τοπικής τους δικαιοδοσίας, τις αρμοδι−
ότητες δημόσιας και κρατικής ασφάλειας με την επιφύλαξη
των διατάξεων των άρθρων 17 παράγραφοι 7, 8, 9, 10 και
11, 24 και 32 παράγραφος 2 του ν. 4249/2014 (Α΄ 73) και
συντονίζουν, εποπτεύουν και ελέγχουν τις Υπηρεσίες που
υπάγονται σε αυτές, στην εκπλήρωση της αποστολής τους.
4. Οι Περιφερειακές Αστυνομικές Διευθύνσεις και οι Πε−
ριφερειακές Διευθύνσεις Ασφάλειας εδρεύουν όπου και οι
Γενικές Αστυνομικές Διευθύνσεις Περιφέρειας που λειτουρ−
γούσαν μέχρι την έναρξη ισχύος του ν. 4249/2014 (Α΄ 73).

Αντιστρατήγου ή του Υποστρατήγου της Ελληνικής
Αστυνομίας.

Άρθρο 2

Αθήνα, 9 Απριλίου 2014

Ζητήματα διοίκησης υπηρεσιών
Ελληνικής Αστυνομίας

ΚΑΡΟΛΟΣ ΓΡ. ΠΑΠΟΥΛΙΑΣ

Οι Γενικοί Επιθεωρητές των Κλάδων Τάξης και Ασφά−
λειας της Ελληνικής Αστυνομίας φέρουν το βαθμό του

Άρθρο 3
Έναρξη ισχύος
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Δημόσιας Τάξης και Προστασίας του
Πολίτη αναθέτουμε τη δημοσίευση και εκτέλεση του
παρόντος διατάγματος.

Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

Ο ΥΠΟΥΡΓΟΣ ΔΗΜΟΣΙΑΣ ΤΑΞΗΣ ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΝΙΚΟΛΑΟΣ − ΓΕΩΡΓΙΟΣ ΔΕΝΔΙΑΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000860904140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

