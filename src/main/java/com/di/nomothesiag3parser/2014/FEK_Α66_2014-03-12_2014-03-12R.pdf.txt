Signature Not
Verified
Digitally signed by
THEODOROS MOUMOURIS
Date: 2014.03.12 21:05:36
EET
Reason: Signed PDF
(embedded)
Location: Athens, Ethniko
Typografio

1025

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 66
12 Μαρτίου 2014

ΚΑΝΟΝΙΣΜΟΣ ΥΠ’ ΑΡΙΘΜ. 2/2014
Περί συγκρότησης, σύγκλησης, λειτουργίας και αρμοδι−
οτήτων των Μητροπολιτικών Συμβουλίων της Ιεράς
Αρχιεπισκοπής και των Ιερών Μητροπόλεων της Εκ−
κλησίας της Κρήτης.
Η ΙΕΡΑ ΕΠΑΡΧΙΑΚΗ ΣΥΝΟΔΟΣ
ΤΗΣ ΕΝ ΚΡΗΤΗ ΟΡΘΟΔΟΞΟΥ ΕΚΚΛΗΣΙΑΣ
Έχουσα υπόψη:
1. Τους Θείους και Ιερούς Κανόνες.
2. Τις διατάξεις του Ν. 4149/1961 «Περί καταστατικού
Νόμου της εν Κρήτη Ορθοδόξου Εκκλησίας και άλλων
τινών διατάξεων» (Φ.Ε.Κ. 41/Α΄/16.3.1961).
3. Την παρ. 6 του άρθρου 43 του Ν. 3848/2010, (Φ.Ε.Κ.
71/Α΄/19.5.2010).
4. Τον υπ’ αριθμ. 1/2013 Κανονισμό «Περί Εφημερίων και
Διακόνων» της Ιεράς Επαρχιακής Συνόδου της εν Κρήτη
Ορθοδόξου Εκκλησίας (ΦΕΚ 65/Α΄/12.3.2013).
5. Την παρ. 2 του άρθρου 2 του Ν. 2993/2002 (ΦΕΚ 58/
Α΄/26.3. 2002).
6. Την παρ. 2 του άρθρου 14 του Ν. 3149/2003 (ΦΕΚ
141/Α΄/10.6.2003).
7. Την υπ’ αριθμ. 155/22−2−2014 απόφαση της Αγίας και
Ιεράς Συνόδου του Οικουμενικού Πατριαρχείου.
8. Τις υπ’ αριθμ. 2/12−11−2013 και 2/24−2−2014 αποφάσεις
της Ιεράς Επαρχιακής Συνόδου της Εκκλησίας Κρήτης.
9. Το γεγονός ότι εκ του παρόντος Κανονισμού δεν
προκαλείται δαπάνη, η οποία να βαρύνει τον Κρατικό
Προϋπολογισμό, ψηφίζει:
Τον υπ’ αριθμ. 2/2013 Κανονισμό ο οποίος έχει ως εξής:
ΚΑΝΟΝΙΣΜΟΣ ΥΠ’ ΑΡΙΘΜ. 2/2014
Περί συγκρότησης, σύγκλησης, λειτουργίας και αρμο−
διοτήτων των Μητροπολιτικών Συμβουλίων της Ιεράς
Αρχιεπισκοπής και των Ιερών Μητροπόλεων της Εκκλη−
σίας της Κρήτης
Άρθρο 1
Γενικές έννοιες
1. Στην Ιερά Αρχιεπισκοπή Κρήτης και στις Ιερές Μη−
τροπόλεις της κανονικής εκκλησιαστικής δικαιοδοσίας
της Εκκλησίας της Κρήτης, η οποία, σύμφωνα με το
άρθρο 1 του Ν. 4149/1961 «Περί καταστατικού Νόμου
της εν Κρήτη Ορθοδόξου Εκκλησίας», είναι ημιαυτό−

νομος και έχει την κανονική εξάρτηση αυτής από το
Οικουμενικό Πατριαρχείο, λειτουργούν Μητροπολιτικά
Συμβούλια, τα οποία αποτελούν όργανα διοίκησης του
Νομικού Προσώπου της Ιεράς Αρχιεπισκοπής Κρήτης
και των Νομικών Προσώπων των Ιερών Μητροπόλεων
της Εκκλησίας της Κρήτης, σύμφωνα με τα όσα εκτενώς
αναφέρονται στο άρθρο 4 του παρόντος Κανονισμού.
Άρθρο 2
Συγκρότηση Μητροπολιτικού Συμβουλίου
1. Το Μητροπολιτικό Συμβούλιο της Ιεράς Αρχιεπισκο−
πής Κρήτης και των Ιερών Μητροπόλεων της Εκκλησίας
της Κρήτης συγκροτείται από:
α. Τον οικείο Αρχιερέα ως Πρόεδρο, απόντος δε ή
κωλυομένου αυτού από τον υπ’ αυτού με πράξη του
οριζόμενο ως προεδρεύοντα.
β. Τον διευθυντή της Δ.Ο.Υ. της περιοχής της έδρας
της Ιεράς Αρχιεπισκοπής και των Ιερών Μητροπόλεων
της Εκκλησίας της Κρήτης ή τον υπ’ αυτού προτεινόμενο
αναπληρωτή του.
γ. Ένα συνταξιούχο δικαστικό λειτουργό ή ένα δικη−
γόρο με τον αναπληρωτή του, οριζόμενους από τον
οικείο Αρχιερέα.
δ. Δύο εφημέριους της οικείας Εκκλησιαστικής Επαρ−
χίας με τους αναπληρωτές τους, οριζόμενους από τον
οικείο Αρχιερέα.
ε. Ένα λαϊκό μέλος εκ των εκκλησιαστικών συμβου−
λίων των ενοριών της Ιεράς Αρχιεπισκοπής και των
Ιερών Μητροπόλεων της Εκκλησίας της Κρήτης με τον
αναπληρωτή του, οριζόμενο από τον οικείο Αρχιερέα.
2. Η θητεία των μελών του Μητροπολιτικού Συμβου−
λίου είναι τριετής και διορίζονται με πράξη του οικείου
Αρχιερέως.
3. Ο Γραμματέας του Μητροπολιτικού Συμβουλίου
ορίζεται με πράξη του οικείου Αρχιερέως.
Άρθρο 3
Τρόπος σύγκλησης και λειτουργίας
του Μητροπολιτικού Συμβουλίου
1. Το Μητροπολιτικό Συμβούλιο συνεδριάζει στην έδρα
της Ιεράς Αρχιεπισκοπής ή των Ιερών Μητροπόλεων
της Εκκλησίας της Κρήτης και ευρίσκεται σε απαρτία
παρόντων τεσσάρων (4) από τα μέλη αυτού.
2. Το Μητροπολιτικό Συμβούλιο συγκαλείται από τον
Πρόεδρό του σε συνεδρίαση τακτικά μία φορά ανά

1026

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

δύο μήνες και έκτακτα όταν ο Πρόεδρός του το κρίνει
αναγκαίο.
3. α) Ο Πρόεδρος συντάσσει και κατατάσσει ανάλογα
με την σπουδαιότητα των θεμάτων την ημερήσια διά−
ταξη. Η συζήτηση των θεμάτων γίνεται κατά τη σειρά
κατάταξής τους στην ημερήσια διάταξη. Με πρόταση
του Προέδρου ή οποιουδήποτε μέλους του Μητροπο−
λιτικού Συμβουλίου δύναται να συζητηθεί θέμα εκτός
ημερήσιας διάταξης, εφόσον είναι παρόντα και συναι−
νούν όλα τα τακτικά μέλη του.
β) Σε περίπτωση τακτικής συνεδρίασης, αντίγραφο
της ημερήσιας διάταξης μαζί με τη σχετική πρόσκληση
επιδίδεται από τον γραμματέα του Μητροπολιτικού Συμ−
βουλίου στα μέλη του, δύο τουλάχιστον πλήρεις ημέρες
πριν από τη συνεδρίαση του Συμβουλίου, το δε νόμιμο
της επίδοσης αποδεικνύεται από την σχετική έκθεση
επίδοσης ή απόδειξη επίδοσης, την οποία συντάσσει
ο γραμματέας. Σε περίπτωση έκτακτης συνεδρίασης
αρκεί η τηλεφωνική πρόσκληση των μελών τουλάχιστον
πριν από 24 ώρες, η οποία βεβαιώνεται με σχετική ση−
μείωση του γραμματέα σε ειδικό βιβλίο προσκλήσεων.
4. Τα πρακτικά του Συμβουλίου συντάσσονται και τη−
ρούνται, με ευθύνη του Προέδρου, από τον γραμματέα
του Συμβουλίου, σε ειδικό θεωρημένο βιβλίο πρακτικών
σε έντυπη μορφή και υπογράφονται από τον Πρόεδρο
και τα μέλη αυτού.
Άρθρο 4
Αρμοδιότητες Μητροπολιτικού Συμβουλίου
1. Περί Ιερών Ναών:
α. Αυτοδίκαια αποφασίζει για την ίδρυση των Ιερών
Ενοριακών Ναών, καθώς και των πάσης φύσεως Ιερών
Ναών (ιδρυματικών, ιδιωτικών, προσκυνηματικών, κοι−
μητηριακών), μετά από σχετική εισήγηση του οικείου
Αρχιερέως.
β. Γνωμοδοτεί και αποφαίνεται για την ίδρυση ορθό−
δοξων κοιμητηρίων, καθώς επίσης και για την καθιέρω−
ση των κοιμητηριακών Ιερών Ναών.
γ. Γνωμοδοτεί για την απαλλοτρίωση οικοπέδων ή
άλλων χώρων, με σκοπό την ανέγερση ή την επέκταση
Ιερών Ναών ή για τη δημιουργία αύλειου χώρου αυτών.
2. Περί εκκλησιαστικών συμβουλίων:
α. Εγκρίνει, απορρίπτει, τροποποιεί ή συμπληρώνει τις
πάσης φύσεως αποφάσεις των εκκλησιαστικών συμ−
βουλίων.
β. Διορίζει τα τακτικά και αναπληρωματικά μέλη των
εκκλησιαστικών συμβουλίων, άνδρες ή γυναίκες, από
κατάλογο δεκαπέντε (15) τουλάχιστον μελών, κατόπιν
έγγραφης πρότασης των προέδρων τους, για μια τρι−
ετία, η οποία αρχίζει την 1η Ιανουαρίου.
γ. Διορίζει τα μέλη των ερανικών επιτροπών των Ενο−
ριών.
δ. Το Μητροπολιτικό Συμβούλιο για να αποφανθεί επί
θεμάτων, τα οποία απαιτούν ειδικές επιστημονικές ή
τεχνικές γνώσεις, δύναται να ζητήσει τεχνική έκθεση−
γνωμοδότηση ειδικών επιστημόνων, με δαπάνη της εν−
διαφερόμενης ενορίας.
ε. Απαλλάσσει, εφ’ όσον το εγκρίνει, από τα καθήκο−
ντά τους, τους εκκλησιαστικούς συμβούλους, οι οποίοι
υπέβαλαν τις παραιτήσεις τους.
στ. Απαλλάσσει από τα καθήκοντά τους, τους εκκλη−
σιαστικούς συμβούλους:

I. Εάν απουσιάζουν αδικαιολόγητα για τρεις συνεχείς
συνεδριάσεις,
II. Εάν δεν είναι συνεπείς στις προς αυτούς οδηγί−
ες−παραγγελίες του οικείου Αρχιερέως, σχετικά με τα
καθήκοντα και τις υποχρεώσεις τους, όπως αυτά επι−
βάλλονται από τους Θείους και Ιερούς Κανόνες, από
τις Εγκυκλίους της Εκκλησίας Κρήτης και από τους
ισχύοντες Νόμους της Πολιτείας.
III. Εάν δεν υποβάλουν εγκαίρως τον προϋπολογισμό
και απολογισμό της Ενορίας και
IV. Εάν παραμελούν ή αρνούνται την με κάθε νόμιμο
μέσο προάσπιση των συμφερόντων της Ενορίας.
ζ. Εγκρίνει, τροποποιεί ή απορρίπτει τον προϋπολο−
γισμό και απολογισμό των Ενοριών, οι οποίοι συνοδεύ−
ονται από έκθεση του προέδρου του εκκλησιαστικού
συμβουλίου και υποβάλλονται σύμφωνα με τα υποδείγ−
ματα που καταρτίζει και τροποποιεί η Ιερά Επαρχιακή
Σύνοδος της Εκκλησίας της Κρήτης. Τόν απολογισμό
εγκρίνει το Μητροπολιτικό Συμβούλιο συναξιολογούν
σχετική εισήγηση του Αρχιερατικού Επιτρόπου της Πε−
ριφέρειας στην οποία υπάγεται η Ενορία, ή μετά από
εισήγηση του Πρωτοσυγκέλλου κάθε Εκκλησιαστικής
Επαρχίας ή του Γενικού Αρχιερατικού Επιτρόπου, για
την τήρηση των υπό του νόμου προβλεπομένων σχετικά
με τις πραγματοποιηθείσες δαπάνες και την απόδοση
των αναλογούντων τελών.
η. Εγκρίνει, τροποποιεί ή απορρίπτει αποφάσεις
εκκλησιαστικών συμβουλίων, περί αξιοποιήσεως της
περιουσίας των Ενοριών με πλειοδοτικό διαγωνισμό
εκμίσθωσης, αγοραπωλησίας κ.λ.π., σύμφωνα με τις κεί−
μενες διατάξεις, λαμβανομένης αυστηρώς υπ’ όψη της
προφανούς ωφέλειας ή αφεύκτου ανάγκης της Ενορίας.
θ. Εγκρίνει ή απορρίπτει αποφάσεις εκκλησιαστικών
συμβουλίων, περί αποδοχής ή αποποίησης δωρεάς ή
κληρονομίας κινητών ή ακινήτων προς την Ενορία.
ι. Μελετά, αξιολογεί, τροποποιεί και κρίνει αποφάσεις
δωρεών εκκλησιαστικών συμβουλίων των ενοριών προς
Ν.Π.Δ.Δ. και Ν.Π.Ι.Δ., που επιτελούνται για κοινωφελείς
σκοπούς.
ια. Απορρίπτει αποφάσεις εκκλησιαστικών συμβουλί−
ων, οι οποίες κρίνονται επιζήμιες για τα συμφέροντα
των ενοριών.
ιβ. Εγκρίνει ή απορρίπτει αποφάσεις εκκλησιαστικών
συμβουλίων, περί συνομολόγησης δανείου της Ενορίας
και επένδυσης των τυχόν αποθεματικών της, λαμβανο−
μένης αυστηρώς υπ’ όψη της προφανούς ωφέλειας ή
αφεύκτου ανάγκης της Ενορίας.
ιγ. Εγκρίνει αποφάσεις εκκλησιαστικών συμβουλίων,
περί διενέργειας εράνου υπέρ του Ιερού Ναού και απο−
φασίζει τη σύσταση προς τούτο ερανικών επιτροπών.
Όσον αφορά σε λαχειοφόρες αγορές υπέρ του Ιερού
Ναού ισχύουν οι κείμενες διατάξεις.
ιδ. Αναγράφει υποχρεωτικώς στους προϋπολογισμούς
των Ενοριών παραληφθείσες νόμιμες χρηματικές υπο−
χρεώσεις των Ενοριών, όπως και διάφορες άλλες έκτα−
κτες εισφορές, για την εξυπηρέτηση του εν γένει έργου
της Ιεράς Αρχιεπισκοπής και των Ιερών Μητροπόλεων
της Εκκλησίας της Κρήτης, οι οποίες καθορίζονται από
τα οικεία Μητροπολιτικά Συμβούλια.
ιε. Εξουσιοδοτεί τον Πρόεδρό του ή το νόμιμο ανα−
πληρωτή του, να εγκρίνουν και να υπογράφουν τις απο−
φάσεις εκκλησιαστικών συμβουλίων για καταθέσεις και
αναλήψεις χρημάτων της Ενορίας ή χρεογράφων σε
επείγουσες περιπτώσεις.

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ιστ. Εγκρίνει ανά τριμηνία τις πάσης φύσεως δαπάνες
των Ενοριών, οι οποίες υποβάλλονται εγγράφως με
απόφαση των εκκλησιαστικών συμβουλίων.
3. Περί Ενοριών:
α. Γνωμοδοτεί για την ίδρυση, τη συγχώνευση ή την
κατάργηση των Ενοριών.
β. Καθορίζει τα όρια των Ενοριών που πρόκειται να
ιδρυθούν και τροποποιεί τα όρια των Ενοριών που ήδη
υπάρχουν. Δύναται να αποσπάσει τμήμα Ενορίας που
υπάρχει, με αιτιολογημένη απόφαση και να προσαρτίσει
αυτό στην Ενορία που πρόκειται να ιδρυθεί ή σε ήδη
υπάρχουσα.
γ. Αποφασίζει για την υπαγωγή οικισμού ή οικισμών
στην πλησιέστερη Ενορία.
Άρθρο 5
Ένδικα Μέσα
1. Κατά των αποφάσεων του Μητροπολιτικού Συμ−
βουλίου επιτρέπεται εντός μηνός από τη νόμιμη κοι−
νοποίηση τους στο οικείο εκκλησιαστικό συμβούλιο,
προσφυγή μόνο για λόγους νομιμότητας ενώπιον της
Ιεράς Επαρχιακής Συνόδου της Εκκλησίας Κρήτης, διά
του οικείου Αρχιερέως.
2. Απόφαση του Μητροπολιτικού Συμβουλίου, η οποία
έχει καταστεί οριστική, είναι υποχρεωτική για το εκκλη−
σιαστικό συμβούλιο. Εάν αυτό αρνηθεί την εκτέλεσή της
το Μητροπολιτικό Συμβούλιο καλεί τούτο εγγράφως σε
απολογία εντός συγκεκριμένης προθεσμίας.
3. Αν η προθεσμία περάσει άπρακτη ή η απολογία κρι−
θεί ανεπαρκής το Μητροπολιτικό Συμβούλιο προχωρεί,
εκτός από τον καταλογισμό τυχόν πειθαρχικών ευθυνών,
στην αμετάκλητη αντικατάσταση των μελών του εκκλη−
σιαστικού συμβουλίου, που δεν συμμορφώνονται. Όσον
αφορά στον πρόεδρο κάθε εκκλησιαστικού συμβουλίου
ισχύουν τα προβλεπόμενα στην παρ. 3 του άρθρου 2
του Κανονισμού 1/2013 της Ιεράς Επαρχιακής Συνόδου
της Εκκλησίας Κρήτης «Περί Εφημερίων και Διακόνων».
Άρθρο 6
Λοιπές Αρμοδιότητες
1. Καταρτίζει και εγκρίνει τον προϋπολογισμό της Ιε−
ράς Αρχιεπισκοπής και των Ιερών Μητροπόλεων της
Εκκλησίας της Κρήτης, μετά από σχετική έκθεση της
αρμόδιας υπηρεσίας της Ι. Μητροπόλεως.
2. Εγκρίνει τον απολογισμό της Ιεράς Αρχιεπισκοπής
και των Ιερών Μητροπόλεων της Εκκλησίας Κρήτης,
υφισταμένης της δυνατότητας εκζήτησης γραπτών δι−
ευκρινιστικών στοιχείων για ορισμένα κονδύλια αναγρα−
φόμενα στον απολογισμό. Επίσης, εγκρίνει τις πάσης
φύσεως δαπάνες των Μητροπολιτικών Γραφείων των
εν λόγω Εκκλησιαστικών Επαρχιών.
3. Αποφασίζει την επιχορήγηση των ιδρυμάτων, των
νομικών προσώπων ιδιωτικού δικαίου μη κερδοσκοπικού
χαρακτήρα της Ιεράς Αρχιεπισκοπής και των Ιερών Μη−
τροπόλεων της Εκκλησίας της Κρήτης, προς κάλυψη συ−
γκεκριμένων και αιτιολογημένων υποχρεώσεων αυτών.
4. Εγκρίνει τις δωρεές της Ιεράς Αρχιεπισκοπής και
των Ιερών Μητροπόλεων της Εκκλησίας της Κρήτης,
για διάφορους εκκλησιαστικούς, φιλανθρωπικούς και
κοινωφελείς σκοπούς.
5. Μεριμνά για την με κάθε τρόπο διαφύλαξη της κινη−
τής ή ακίνητης περιουσίας της Ιεράς Αρχιεπισκοπής και
των Ιερών Μητροπόλεων της Εκκλησίας της Κρήτης και

1027

αποφασίζει την αξιοποίησή της (εκμίσθωση, αγοραπω−
λησία κ.λπ.) με πλειοδοτικό διαγωνισμό, σύμφωνα με τις
κείμενες διατάξεις. Οι ιερές Εικόνες, τα ιερά σκεύη και
τα ιερά κειμήλια των Ενοριών δεν εκποιούνται για κανέ−
να λόγο. Διαφυλάσσονται με ευθύνη του προέδρου και
των μελών των εκκλησιαστικών συμβουλίων εντός των
χώρων λατρείας ή σε ειδικά διαμορφωμένους χώρους,
κατόπιν εγκρίσεως του Μητροπολιτικού Συμβουλίου. Κα−
τόπιν έγκρισης αυτού τα ιερά σκεύη και τα ιερά κειμήλια
δύνανται να παραχωρηθούν στην Ιερά Αρχιεπισκοπή και
στις Ιερές Μητροπόλεις της Εκκλησίας Κρήτης για τη
δημιουργία κειμηλιαρχείων με σκοπό την ασφαλεστέρα
φύλαξη και την προβολή αυτών.
6. Ασκεί καθήκοντα Υπηρεσιακού Συμβουλίου για τους
Εφημερίους και τους Διακόνους, ως και τους εκκλησια−
στικούς υπαλλήλους της Ιεράς Αρχιεπισκοπής και των
Ιερών Μητροπόλεων της Εκκλησίας της Κρήτης, σύμ−
φωνα με το άρθρο 9 του υπ’ αριθμ. 1/2013 Κανονισμού
της Εκκλησίας Κρήτης «Περί Εφημερίων και Διακόνων».
7. Διαβιβάζει με απόφασή του στην Ιερά Επαρχιακή
Σύνοδο της Εκκλησίας της Κρήτης για έγκριση από
αυτήν αίτηση απόσπασης Εφημερίου ή Διακόνου της
Ιεράς Αρχιεπισκοπής και των Ιερών Μητροπόλεων της
Εκκλησίας Κρήτης σε ορθόδοξους Ιερούς ναούς της
κανονικής δικαιοδοσίας του Οικουμενικού Πατριαρχεί−
ου και των άλλων Ορθόδοξων Εκκλησιών για χρονικό
διάστημα μέχρι δύο (2) ετών με πλήρεις αποδοχές, με
δυνατότητα ανανέωσής της. Η έγγραφη αίτηση συνο−
δεύεται υποχρεωτικά με πράξη και συγκατάθεση του
οικείου Ιεράρχου και αίτηση του Ιεράρχου στη Μητρό−
πολη του οποίου επιθυμεί να αποσπασθεί. Η ίδια δια−
δικασία ακολουθείται για αποσπάσεις στις Ιερές Μονές
του Αγίου Όρους και του Όρους Σινά.
8. Εγκρίνει την ίδρυση και τα καταστατικά οποιουδή−
ποτε νομικού προσώπου ιδιωτικού δικαίου ή εταιρείας,
που εξυπηρετούν τους εκκλησιαστικούς σκοπούς της
κάθε Εκκλησιαστικής Επαρχίας και των Ενοριών τους,
μετά από απόφαση του οικείου Αρχιερέα. Τα ως άνω
Ν.Π.Ι.Δ. και εταιρείες ελέγχονται και εποπτεύονται από
το Μητροπολιτικό Συβούλιο. Με το παρόν άρθρο κα−
ταργείται κάθε αντίθετη απόφαση που έχει ληφθεί από
το Μητροπολιτικό Συμβούλιο πριν τη δημοσίευση του
παρόντος κανονισμού.
9. Εγκρίνει τον προϋπολογισμό και απολογισμό των
νομικών προσώπων ιδιωτικού δικαίου της Ιεράς Αρχιε−
πισκοπής και των Ιερών Μητροπόλεων της Εκκλησίας
της Κρήτης και των Ενοριών τους.
10. Αποστέλλει τα απαιτούμενα έγγραφα με αποσπά−
σματα πρακτικών προς τα πιστωτικά ιδρύματα ή προς
κάθε άλλη Αρχή, που αφορούν στη νόμιμη σύνθεση των
κατά τόπους Μητροπολιτικών και των Εκκλησιαστικών
Συμβουλίων.
11. Υποχρεούται να επαγρυπνεί και κατόπιν εισήγησης
του Προέδρου του, να απευθύνει έγγραφες παραγγε−
λίες και υποδείξεις προς τα εκκλησιαστικά συμβούλια
για την τήρηση της τάξης, της νομιμότητας και της
διαφάνειας.
12. Υπογράφει τις μισθοδοτικές καταστάσεις των Εφη−
μερίων ή εξουσιοδοτεί τον Πρόεδρό του προς τούτο ή
τον νόμιμο εκπρόσωπο αυτού.
13. Εγκρίνει την πρόσληψη του πάσης φύσεως ανα−
γκαίου προσωπικού της Ιεράς Αρχιεπισκοπής και των
Ιερών Μητροπόλεων της Εκκλησίας της Κρήτης, που

1028

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

μισθοδοτείται από την Εκκλησία, μετά από σχετική ει−
σήγηση−απόφαση του οικείου Αρχιερέως.
Άρθρο 7
Αρμοδιότητες Προέδρου
Μητροπολιτικού Συμβουλίου
1. Υπογράφει, ο ίδιος ή ο οριζόμενος από αυτόν ανα−
πληρωτής του:
α. Τις μισθοδοτικές καταστάσεις των Εφημερίων και
των πάσης φύσεως υπαλλήλων, κατόπιν σχετικής εξου−
σιοδότησης του Μητροπολιτικού Συμβουλίου.
β. Τα διοριστήρια έγγραφα των μελών του Μητροπολι−
τικού Συμβουλίου, καθώς και των αναπληρωτών αυτών.
γ. Τα διοριστήρια έγγραφα των τακτικών και αναπλη−
ρωματικών εκκλησιαστικών συμβούλων και των μελών
των ερανικών επιτροπών.
δ. Τα διοριστήρια έγγραφα των μελών των Διοικητικών
Συμβουλίων των νομικών προσώπων ιδιωτικού δικαίου
και των Εταιρειών, που εξυπηρετούν τους σκοπούς της

κάθε Εκκλησιαστικής Επαρχίας και των Ενοριών τους.
Κάθε σχετική απόφαση που έχει ληφθεί πριν τη δημο−
σίευση του παρόντος κανονισμού παύει να ισχύει.
2. Συγκαλεί εγγράφως τα μέλη του Μητροπολιτικού
Συμβουλίου στις συνεδριάσεις του, επισυνάπτοντας και
τη σχετική ημερήσια διάταξη.
Άρθρο 8
Έναρξη ισχύος του Κανονισμού
Η ισχύς του παρόντος Κανονισμού αρχίζει από την
ημέρα της δημοσιεύσεώς του στην Εφημερίδα της Κυ−
βερνήσεως και το επίσημο Δελτίο της Εκκλησίας της
Κρήτης «Απόστολος Τίτος».
Ο Κανονισμός αυτός να δημοσιευθεί στην Εφημερίδα
της Κυβερνήσεως.
Ηράκλειο Κρήτης, 24 Φεβρουαρίου 2014
Ο Πρόεδρος
† Ο Κρήτης ΕΙΡΗΝΑΙΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000661203140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

