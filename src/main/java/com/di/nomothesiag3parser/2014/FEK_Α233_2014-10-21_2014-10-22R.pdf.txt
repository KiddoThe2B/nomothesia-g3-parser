Signature Not
Verified
Digitally signed by
THEODOROS MOUMOURIS
Date: 2014.10.22 08:52:42
EEST
Reason: Signed PDF
(embedded)
Location: Athens, Ethniko
Typografio

7471

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 233
21 Οκτωβρίου 2014

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
142. Τροποποίηση του Π.Δ/τος 151/2005 (A΄211) «Σύστα−
ση Ειδικής Υπηρεσίας Δημοσίων Έργων (ΕΥΔΕ)
για τη μελέτη και κατασκευή τμημάτων του Δι−
ευρωπαϊκού Δικτύου Πελοποννήσου (ΕΥΔΕ/ ΔΙ−
ΕΥΡΩΠΑΙΚΟΥ ΔΙΚΤΥΟΥ ΠΕΛΟΠΟΝΝΗΣΟΥ)», όπως
τροποποιημένο ισχύει. ............................................................. 1
143. Έγκριση τροποποίησης του Εσωτερικού Κανο−
νισμού του Κεντρικού Ισραηλιτικού Συμβουλίου
Συντονισμού και Γνωματεύσεως (Κ.Ι.Σ.). ................... 2

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 142
Τροποποίηση του Π.Δ/τος 151/2005 (A΄211) «Σύσταση Ει−
δικής Υπηρεσίας Δημοσίων Έργων (ΕΥΔΕ) για τη
μελέτη και κατασκευή τμημάτων του Διευρωπαϊ−
κού Δικτύου Πελοποννήσου (ΕΥΔΕ/ ΔΙΕΥΡΩΠΑΙΚΟΥ
ΔΙΚΤΥΟΥ ΠΕΛΟΠΟΝΝΗΣΟΥ)», όπως τροποποιημένο
ισχύει.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α. Της παρ. 1 του άρθρου 5 του Ν. 679/1977, «Περί αυ−
ξήσεως θέσεων προσωπικού του Υπουργείου Δημοσίων
Έργων και ρυθμίσεως συναφών θεμάτων», (Α΄245) όπως
αυτές τροποποιήθηκαν και συμπληρώθηκαν με την παρ.
1, του άρθρου 23 του Ν. 1418/1984 (Α΄ 23).
β. Του άρθρου 8 του Ν. 679/1977 (Α΄245), όπως αυτές
τροποποιήθηκαν και συμπληρώθηκαν με τις παραγρά−
φους 2 και 3 του άρθρου 5 του Ν. 2229/1994 (Α΄138),
σύμφωνα με τις οποίες θα καλυφθεί η προκαλούμενη
από το διάταγμα δαπάνη.
γ. Του άρθρου 90 του Κώδικα που κυρώθηκε με το
άρθρο πρώτο του Π.Δ/τος 63/2005 «Κωδικοποίηση της
Νομοθεσίας για την Κυβέρνηση και τα Κυβερνητικά
Όργανα» (Α΄98).

δ. Της παρ. 3 του άρθρου 22 του Ν. 2362/1995 «περί
Δημοσίου Λογιστικού ελέγχου των δαπανών του Κρά−
τους και άλλες διατάξεις» (Α΄ 247).
ε. Της παρ. 4 του άρθρου 1 του Ν. 2469/1997 «Περι−
ορισμός και βελτίωση της αποτελεσματικότητας των
κρατικών δαπανών και άλλες διατάξεις» (A΄ 38).
στ) Του Π.Δ/τος 118/2013 «Τροποποίηση του Π.Δ. 85/2012
(Α΄141) −Ίδρυση Υπουργείου, Υποδομών, Μεταφορών και
Δικτύων και Υπουργείου Πολιτισμού και Αθλητισμού
και μετονομασία των Υπουργείων Ανάπτυξης, Ανταγω−
νιστικότητας, Υποδομών, Μεταφορών και Δικτύων και
Παιδείας και Θρησκευμάτων, Πολιτισμού και Αθλητισμού
σε Υπουργείο Ανάπτυξης και Ανταγωνιστικότητας και
σε Υπουργείο Παιδείας και Θρησκευμάτων αντιστοίχως»
(Α΄152).
ζ) Του Π.Δ/τος 119/2013 «Διορισμός Αντιπροέδρου της
Κυβέρνησης, Υπουργών, Αναπληρωτών Υπουργών και
Υφυπουργών» (Α΄153).
η) Του Π.Δ/τος 89/2014 «Διορισμός Υπουργών, Αναπλη−
ρωτών Υπουργών και Υφυπουργών» (Α΄134).
θ) Του Π.Δ/τος 113/2010 «Ανάληψη υποχρεώσεων από
τους διατάκτες» (Α΄194).
2. Την αριθμ. Υ 48/9−07−2012 απόφαση του Πρωθυ−
πουργού «Καθορισμός Αρμοδιοτήτων του Αναπληρωτή
Υπουργού Οικονομικών, Χρήστου Σταϊκούρα» (Β΄ 2105).
3. Τα με αρ. πρωτ.: οικ.6471/18.12.2013 και οικ.6801/
30.5.2014 (ορθή επανάληψη 3.6.2014), έγγραφα της Ειδι−
κής Υπηρεσίας Δημοσίων Έργων Διευρωπαϊκού Δικτύου
Πελοποννήσου.
4. Το γεγονός ότι, από τις διατάξεις του παρόντος,
προκαλούνται οι ακόλουθες δαπάνες:
α) Επί του Τακτικού Προϋπολογισμού: δαπάνη ύψους
12.090 € για το έτος 2014, η οποία θα καλυφθεί από
τις πιστώσεις του Προϋπολογισμού της Γενικής Γραμ−
ματείας Δημοσίων Έργων του Υπουργείου Υποδομών,
Μεταφορών και Δικτύων (Ε.Φ.39−130 Κ.Α.Ε. 0215).
Για το έτος 2015 δαπάνη ύψους 14.508 €, η οποία θα
καλυφθεί από τις πιστώσεις του Προϋπολογισμού της
Γενικής Γραμματείας Δημοσίων Έργων, του Υπουργείου
Υποδομών, Μεταφορών και Δικτύων.
β) Επί του Προϋπολογισμού Δημοσίων Επενδύσεων
(Π.Δ.Ε.): δαπάνη ύψους 170.833,3 € για το έτος 2014,
205.000 € για το έτος 2015, η οποία θα βαρύνει τις
πιστώσεις του Π.Δ.Ε. (ΣΑΕ 071/3 με κωδικό έργου
2006ΣΕ07130005).

7472

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

γ) Την αριθμ. ΔΟΔ/οικ.1378/238/Φ.Πρ./10.01.2014 βεβαί−
ωση για τη δέσμευση της πίστωσης.
5. Τη γνωμοδότηση αριθμ. 255/2014 του Συμβουλίου
της Επικρατείας, μετά από πρόταση του Αναπληρωτή
Υπουργού Οικονομικών, του Υπουργού Ανάπτυξης και
Ανταγωνιστικότητας, και του Υπουργού Υποδομών, Με−
ταφορών και Δικτύων, αποφασίζουμε:
Άρθρο 1
Η διάρκεια λειτουργίας της Ειδικής Υπηρεσίας Δη−
μοσίων Έργων για τη μελέτη και κατασκευή τμημάτων
του Διευρωπαϊκού Δικτύου Πελοποννήσου (ΕΥΔΕ ΔΙ−
ΕΥΡΩΠΑΪΚΟΥ ΔΙΚΤΥΟΥ ΠΕΛΟΠΟΝΝΗΣΟΥ), όπως αυτή
ορίστηκε με το Π.Δ. 151/2005 (Α΄211) και παρατάθηκε
με το Π.Δ. 151/2010 (Α΄243) και το Π.Δ. 162/2013 (Α΄259),
παρατείνεται από τη λήξη της μέχρι 31.12.2015.
Άρθρο 2
Η ισχύς του παρόντος Διατάγματος αρχίζει από 22
Φεβρουαρίου 2014.
Στον Υπουργό Υποδομών, Μεταφορών και Δικτύων
αναθέτουμε τη δημοσίευση και εκτέλεση του παρόντος
Διατάγματος.
Αθήνα, 14 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟI ΥΠΟΥΡΓΟI
ΑΝΑΠΛΗΡΩΤΗΣ ΥΠΟΥΡΓΟΣ
ΟΙΚΟΝΟΜΙΚΩΝ

ΑΝΑΠΤΥΞΗΣ ΚΑΙ
ΑΝΤΑΓΩΝΙΣΤΙΚΟΤΗΤΑΣ

ΧΡΗΣΤΟΣ ΣΤΑΪΚΟΥΡΑΣ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΥΠΟΔΟΜΩΝ, ΜΕΤΑΦΟΡΩΝ ΚΑΙ ΔΙΚΤΥΩΝ

ΜΙΧΑΗΛ ΧΡΥΣΟΧΟΪΔΗΣ

F
(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 143
Έγκριση τροποποίησης του Εσωτερικού Κανονισμού του
Κεντρικού Ισραηλιτικού Συμβουλίου Συντονισμού και
Γνωματεύσεως (Κ.Ι.Σ.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 2 παρ.2 του Ν. 1657/1951
«Περί τροποποιήσεως και συμπληρώσεως των περί Ισ−
ραηλιτικών Κοινοτήτων Διατάξεων» (Α΄ 20).
2. Τις διατάξεις του Εσωτερικού Κανονισμού του Κε−
ντρικού Ισραηλιτικού Συμβουλίου, ο οποίος εγκρίθηκε
με το από 24/4/1951 Β.Δ. (Α΄186) και τροποποιήθηκε με
το Β.Δ. 604/1971 (Α΄184), το Π.Δ. 73/1995 (Α΄51) και το
Π.Δ. 46/2006 (Α΄45).
3. Τις διατάξεις του Π.Δ. 353/1997 «Διατήρηση από
το Υπουργείο Εθνικής Παιδείας και Θρησκευμάτων
της εποπτείας Νομικών Προσώπων Δημοσίου Δικαίου»
(Α΄239).
4. Τη διάταξη του άρθρου 90 του Κώδικα που κυρώθη−
κε με το άρθρο πρώτο του Π.Δ. 63/2005 «Κωδικοποίηση
της νομοθεσίας για την Κυβέρνηση και τα Κυβερνητικά
Όργανα» (Α΄98).
5. Το Π.Δ. 89/2014 «Διορισμός Υπουργών, Αναπληρωτών
Υπουργών και Υφυπουργών» (Α΄134).

6. Τις προτάσεις του από 3ης Νοεμβρίου 2013 Έκτα−
κτου Καταστατικού Συνεδρίου των Αντιπροσώπων των
Ισραηλιτικών Κοινοτήτων Ελλάδος.
7. Το γεγονός ότι από τις διατάξεις του διατάγματος
δεν προκαλείται δαπάνη εις βάρος του Κρατικού Προ−
ϋπολογισμού.
8. Τις 81 και 170/2014 γνωμοδοτήσεις του Συμβουλίου
της Επικρατείας, με πρόταση του Υπουργού Παιδείας
και Θρησκευμάτων, αποφασίζουμε:
ΑΡΘΡΟ ΜΟΝΟ
Εγκρίνεται η τροποποίηση του Εσωτερικού Κανονι−
σμού του Κεντρικού Ισραηλιτικού Συμβουλίου, ο οποί−
ος έχει εγκριθεί με το από 25−6−1951 Β.Δ. (ΦΕΚ 186/Α΄)
και τροποποιηθεί με το Β.Δ. 604/1971 (ΦΕΚ 184/Α΄), το
Π.Δ. 73/1995 (ΦΕΚ 151/Α΄) και το Π.Δ. 46/2006 (ΦΕΚ 45/
Α΄), ως εξής:
1. Η παράγραφος 2 του άρθρου 23 αντικαθίσταται
ως εξής:
Α. Δεν μπορεί να επανεκλεγεί ποτέ στο μέλλον στο
Δ.Σ. του ΚΙΣΕ άτομο το οποίο έχει διατελέσει μέλος
του Δ.Σ. του ΚΙΣΕ, επί 7 συνολικά θητείες, συνεχείς ή
διακεκομμένες, προσμετρουμένων των ήδη διανυθεισών.
Β. Κανένα μέλος του Δ.Σ. του ΚΙΣΕ δεν μπορεί να δι−
ατελέσει Πρόεδρος του Δ.Σ. του ΚΙΣΕ πάνω από τρείς
συνολικά θητείες, εκ των επτά προβλεπομένων στο
άρθρο 23 παρ. 2Α, συνεχείς ή διακεκομμένες, προσμε−
τρουμένων των ήδη διανυθεισών.
Γ. Τα προβλεπόμενα στις ως άνω δύο παραγράφους
Α και Β τίθενται σε ισχύ μετά τη λήξη της τρέχουσας
θητείας (η οποία άρχισε την 29η Ιουνίου 2013).
2. Η παράγραφος 2 του άρθρου 30 Α΄ αντικαθίσταται
ως εξής:
Στη συνέχεια και εφ’ όσον υπάρχει ένα (1) ψηφοδέλτιο
διεξάγεται μυστική ψηφοφορία κατά την οποία οι δια−
πιστευμένοι τακτικοί αντιπρόσωποι ή, εφ’ όσον υπάρχει
κώλυμα, οι αναπληρωτές τους εκλέγουν τα μέλη του
Διοικητικού Συμβουλίου ψηφίζοντας με σταυρό προτιμή−
σεως. Σταυρός προτιμήσεως μπορεί να τεθεί σε 1 έως
12 υποψηφίους και μόνο μεταξύ των περιλαμβανομένων
στο ψηφοδέλτιο.
3. Η παράγραφος 4 του άρθρου 30 Α΄ αντικαθίσταται
ως εξής:
Σε περίπτωση, όμως, που υπάρχουν περισσότερα από
ένα (1) ψηφοδέλτια που περιέχουν συνδυασμούς ή με−
μονωμένους υποψηφίους, οι αντιπρόσωποι ή, εφόσον
υπάρχει κώλυμα, οι αναπληρωτές τους επιλέγουν ένα
(1) ψηφοδέλτιο από τα υπάρχοντα και με σταυρό προ−
τιμήσεως 1 έως 12 υποψηφίους μεταξύ των περιλαμβα−
νομένων στο ψηφοδέλτιο που επέλεξαν.
Η ισχύς του παρόντος άρχεται από της δημοσιεύσεώς
του στην Εφημερίδα της Κυβερνήσεως.
Στον Υπουργό Παιδείας και Θρησκευμάτων αναθέτου−
με τη δημοσίευση και εκτέλεση του παρόντος Προε−
δρικού διατάγματος.
Αθήνα, 10 Οκτωβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ
ΠΑΙΔΕΙΑΣ ΚΑΙ ΘΡΗΣΚΕΥΜΑΤΩΝ

ΑΝΔΡΕΑΣ ΛΟΒΕΡΔΟΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002332110140002*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

