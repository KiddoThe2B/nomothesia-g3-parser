Signature Not
Verified
Digitally signed by
THEODOROS MOUMOURIS
Date: 2014.09.10 21:07:30
EEST
Reason: Signed PDF
(embedded)
Location: Athens, Ethniko
Typografio

6429

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 189
10 Σεπτεμβρίου 2014

NOMOΣ ΥΠ’ ΑΡΙΘ. 4283
Ίδρυση και οργάνωση Συμβουλίου Εθνικής Πολιτικής
για την Παιδεία και άλλες διατάξεις.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο 1
Συμβούλιο Εθνικής Πολιτικής για την Παιδεία
(ΣΕΠΟΠ)
1. Συνιστάται στο Υπουργείο Παιδείας και Θρησκευ−
μάτων συμβουλευτικό όργανο του Υπουργού με την
επωνυμία Συμβούλιο Εθνικής Πολιτικής για την Παιδεία
(ΣΕΠΟΠ) το οποίο υπάγεται απευθείας στον Υπουργό.
2. Μέλη του ΣΕΠΟΠ είναι όλοι όσοι έχουν διατελέσει
Υπουργοί με αρμοδιότητα την Παιδεία.
3. Πρόεδρος του ΣΕΠΟΠ είναι ο εκάστοτε Υπουργός
Παιδείας και Θρησκευμάτων.
4. Η συμμετοχή των προαναφερθέντων προσώπων
στο ΣΕΠΟΠ είναι οικειοθελής. Τα μέλη του ΣΕΠΟΠ δεν
λαμβάνουν οποιαδήποτε αμοιβή ή αποζημίωση για τη
συμμετοχή τους σε αυτό.
Άρθρο 2
Αποστολή του ΣΕΠΟΠ
1. Το ΣΕΠΟΠ είναι άτυπο συμβουλευτικό όργανο του
Υπουργείου Παιδείας και Θρησκευμάτων. Σκοπός του
ΣΕΠΟΠ είναι η υποστήριξη του Υπουργείου στην άσκη−
ση της πολιτικής για την παιδεία. Στις αρμοδιότητες
του ΣΕΠΟΠ συμπεριλαμβάνεται η διατύπωση γνώμης ή
παροχή συμβουλής για την αξιολόγηση της ασκούμενης
πολιτικής στην εκπαίδευση, όσο και στη διαμόρφωση
και εφαρμογή νέων πολιτικών.
2. Το ΣΕΠΟΠ εκφράζει γνώμη για την ασκούμενη πο−
λιτική σε όλο το φάσμα της εκπαίδευσης και προτείνει
θέσεις για τον τρόπο εφαρμογής της, γνωμοδοτεί για
τις προτεραιότητες, τους στόχους, τα αναμενόμενα
αποτελέσματα και τις απαιτούμενες δράσεις.
Άρθρο 3
Οργάνωση − Λειτουργία
1. Το ΣΕΠΟΠ συγκαλείται από τον Υπουργό Παιδείας
και Θρησκευμάτων τακτικά δύο (2) φορές το χρόνο και
εκτάκτως όποτε κριθεί αναγκαίο.

2. Καθήκοντα γραμματέα του ΣΕΠΟΠ ασκεί ο Γενικός
Γραμματέας του Υπουργείου Παιδείας και Θρησκευμά−
των. Ο Γραμματέας του ΣΕΠΟΠ είναι αρμόδιος ιδίως για
την πρόσκληση των μελών του ΣΕΠΟΠ, την κοινοποίηση
των θεμάτων της ημερήσιας διάταξης και την τήρηση
πρακτικών συνεδριάσεων.
3. Η γραμματειακή και διοικητική υποστήριξη του
ΣΕΠΟΠ ανατίθεται με πράξη του Γενικού Γραμματέα
του Υπουργείου Παιδείας και Θρησκευμάτων σε υπαλ−
λήλους που υπηρετούν στο Υπουργείο Παιδείας και
Θρησκευμάτων, παράλληλα με την άσκηση των κύριων
καθηκόντων τους.
4. Για τη λειτουργία του ΣΕΠΟΠ δεν επιτρέπεται
οποιαδήποτε δαπάνη που να βαρύνει τον Κρατικό Προ−
ϋπολογισμό.
Άρθρο 4
Επιπλέον μοριοδότηση μόνιμων εκπαιδευτικών που
υπηρετούν σε απομακρυσμένες σχολικές μονάδες
Μετά το άρθρο 4 του ν. 3848/2010 (Α΄ 71) προστίθεται
άρθρο 4Α ως ακολούθως:
«Άρθρο 4Α
Επιπλέον μοριοδότηση μόνιμων εκπαιδευτικών που
υπηρετούν σε απομακρυσμένες σχολικές μονάδες
1. Από το σχολικό έτος 2014−2015 ο χρόνος πραγμα−
τικής εκπαιδευτικής υπηρεσίας μόνιμων εκπαιδευτικών
που διανύεται σε δημόσιες σχολικές μονάδες, οι οποίες
κατά τις οικείες διατάξεις ανήκουν στις κατηγορίες
μοριοδότησης Θ΄ και Ι΄ για την πρωτοβάθμια εκπαίδευ−
ση, ΙΑ΄και ΙΒ΄ για τη δευτεροβάθμια εκπαίδευση, στην
Αθωνιάδα Εκκλησιαστική Ακαδημία και στην Πατμιάδα
Εκκλησιαστική Σχολή, που αναφέρονται στην παρ. 8 του
άρθρου 16 του π.δ. 50/1996 (Α΄ 45), υπολογίζεται στο
διπλάσιο για τον προσδιορισμό των μονάδων συνθηκών
διαβίωσης, εφόσον έχει διαρκέσει τουλάχιστον δύο (2)
διδακτικά έτη.
2. Αν διαπιστωθεί αδυναμία κάλυψης των οργανικών
κενών των σχολικών μονάδων των ανωτέρω κατηγοριών
κατά τις γενικές διατάξεις, γίνονται δεκτές αιτήσεις
εκπαιδευτικών για διορισμό στις εν λόγω σχολικές μο−
νάδες, κατά τη σειρά κατάταξής τους στους ισχύοντες
πίνακες.
3. Οι εκπαιδευτικοί που διορίζονται σε εφαρμογή των
προβλέψεων του άρθρου αυτού, δεσμεύονται να υπη−

6430

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ρετήσουν στις οικείες σχολικές μονάδες επί μία του−
λάχιστον συνεχή διετία. Απαγορεύεται απόλυτα και για
οποιονδήποτε λόγο η απόσπαση, μετάθεση, μετάταξη
ή μετακίνησή τους από τις μονάδες αυτές κατά το
ανωτέρω χρονικό διάστημα.
Για το σχολικό έτος 2014−2015, δημόσιες σχολικές μο−
νάδες της πρωτοβάθμιας εκπαίδευσης, οι οποίες δεν
εντάσσονται στις κατηγορίες μοριοδότησης Θ΄ και Ι΄
της οικείας βαθμίδας, αλλά η πλησιέστερη σε αυτές
σχολική μονάδα δευτεροβάθμιας εκπαίδευσης ανήκει
στην κατηγορία μοριοδότησης ΙΑ΄ ή IB΄, αυτοδικαίως
εντάσσονται: α. στην κατηγορία Θ΄, σε περίπτωση που
η πλησιέστερη σχολική μονάδα ανήκει στην κατηγορία
ΙΑ΄ και β. στην κατηγορία Ι΄, σε περίπτωση που η πλη−
σιέστερη σχολική μονάδα ανήκει στην κατηγορία ΙΒ΄.
4. Με απόφαση του Υπουργού Παιδείας και Θρησκευ−
μάτων ρυθμίζονται οι λεπτομέρειες για την εφαρμογή
των διατάξεων του παρόντος άρθρου.
Άρθρο 5
Επιπλέον μοριοδότηση αναπληρωτών εκπαιδευτικών
που υπηρετούν σε απομακρυσμένες σχολικές
μονάδες
Μετά το άρθρο 5 του ν. 3848/2010 (Α΄ 71) προστίθεται
άρθρο 5Α ως ακολούθως:
«Άρθρο 5Α
Επιπλέον μοριοδότηση αναπληρωτών εκπαιδευτικών
που υπηρετούν σε απομακρυσμένες
σχολικές μονάδες
1. Από το σχολικό έτος 2014−2015 ο χρόνος πραγ−
ματικής εκπαιδευτικής υπηρεσίας αναπληρωτών και
ωρομίσθιων εκπαιδευτικών που διανύεται σε δημόσιες
σχολικές μονάδες, οι οποίες κατά τις οικείες διατάξεις
ανήκουν στις κατηγορίες μοριοδότησης Θ΄ και Ι΄ για
την πρωτοβάθμια εκπαίδευση, ΙΑ΄ και ΙΒ΄ για τη δευτε−
ροβάθμια εκπαίδευση, στην Αθωνιάδα Εκκλησιαστική
Ακαδημία και στην Πατμιάδα Εκκλησιαστική Σχολή, που
αναφέρονται στην παρ. 8 του άρθρου 16 του π.δ. 50/1996
υπολογίζεται στο διπλάσιο για τη διαμόρφωση των
τελικών πινάκων κατάταξης των εκπαιδευτικών, που
προβλέπονται στο άρθρο 3. Η εν λόγω υπηρεσία υπο−
λογίζεται στο διπλάσιο και για τον προσδιορισμό των
μονάδων συνθηκών διαβίωσης.
2. Αν διαπιστωθεί αδυναμία κάλυψης των λειτουργικών
κενών των σχολικών μονάδων των ανωτέρω κατηγοριών
κατά τις γενικές διατάξεις, γίνονται δεκτές αιτήσεις
εκπαιδευτικών για πρόσληψη στις εν λόγω σχολικές
μονάδες, κατά τη σειρά κατάταξής τους στους ισχύο−
ντες πίνακες.
3. Με απόφαση του Υπουργού Παιδείας και Θρησκευ−
μάτων ρυθμίζονται οι λεπτομέρειες για την εφαρμογή
των διατάξεων του παρόντος άρθρου.
Για το σχολικό έτος 2014−2015, δημόσιες σχολικές μο−
νάδες της πρωτοβάθμιας εκπαίδευσης, οι οποίες δεν
εντάσσονται στις κατηγορίες μοριοδότησης Θ΄ και I΄
της οικείας βαθμίδας, αλλά η πλησιέστερη σε αυτές
σχολική μονάδα δευτεροβάθμιας εκπαίδευσης ανήκει
στην κατηγορία μοριοδότησης ΙΑ΄ ή IB΄, αυτοδικαίως
εντάσσονται: α. στην κατηγορία Θ΄, σε περίπτωση που
η πλησιέστερη σχολική μονάδα ανήκει στην κατηγορία
ΙΑ΄ και β. στην κατηγορία Ι΄, σε περίπτωση που η πλη−
σιέστερη σχολική μονάδα ανήκει στην κατηγορία IB΄.

4. Η διανυθείσα από 1.9.2012 και εντεύθεν υπηρεσία
των αναπληρωτών εκπαιδευτικών προσμετράται. Οι
ενιαίοι πίνακες αναπληρωτών εκπαιδευτικών τροφο−
δοτούνται από το ανωτέρω χρονικό διάστημα με τα
στοιχεία προϋπηρεσίας από το σχολικό έτος 2015−2016.
Άρθρο 6
Θέματα Ιεροδιδασκάλων Ισλαμικής Θρησκείας
1. Μετά το τρίτο εδάφιο της παρ. 1 του άρθρου 36
του ν. 3536/2007 (Α΄ 42), όπως αυτή ισχύει, προστίθεται
νέο εδάφιο ως εξής:
«Επίσης, οι Ιεροδιδάσκαλοι μπορούν, εφόσον το επι−
θυμούν, κατόπιν σχετικής απόφασης του Περιφερειακού
Διευθυντή Εκπαίδευσης Ανατολικής Μακεδονίας−Θρά−
κης, να διδάσκουν μαθήματα θρησκευτικής μουσουλμα−
νικής εξειδίκευσης, καθώς και την αραβική γλώσσα στα
μουσουλμανικά Ιεροσπουδαστήρια της Θράκης, εφόσον
έχουν τα αναγκαία τυπικά και ουσιαστικά προσόντα,
έστω και αν δεν κατέχουν παιδαγωγική και διδακτική
επάρκεια.»
Στο τέλος της παρ. 1 του άρθρου 36 του ν. 3536/2007,
προστίθεται εδάφιο ως εξής:
«Τα θέματα σχετικά με την επιλογή των Ιεροδιδα−
σκάλων που θα διδάξουν στα μουσουλμανικά Ιερο−
σπουδαστήρια της Θράκης τα μαθήματα θρησκευτι−
κής μουσουλμανικής εξειδίκευσης, ο καθορισμός των
μαθημάτων, η διδασκαλία και γενικώς όλες οι αναγκαίες
λεπτομέρειες, καθορίζονται με απόφαση του Υπουργού
Παιδείας και Θρησκευμάτων, κατόπιν εισήγησης του
Περιφερειακού Διευθυντή Εκπαίδευσης Ανατολικής Μα−
κεδονίας και Θράκης.»
2. Στο τέλος του δευτέρου εδαφίου της παρ. 2 του
άρθρου 36 του ν. 3536/2007 προστίθεται η φράση «ή
απόφοιτοι της Ε.Π.Α.Θ. που έχουν εμπειρία διδασκαλίας
του Κορανίου.»
3. Το τρίτο εδάφιο της παρ. 1 του άρθρου 37 του
ν. 3536/2007 αντικαθίσταται ως εξής:
«Σε περίπτωση που ο Ιεροδιδάσκαλος αποδεχθεί να
προσφέρει τις υπηρεσίες του σε σχολείο ή σε μου−
σουλμανικό Ιεροσπουδαστήριο της Θράκης, σύμφωνα
με την πρώτη παράγραφο του προηγούμενου άρθρου,
τεκμαίρεται ότι τροποποιείται ανάλογα η σύμβαση
εργασίας με σύμφωνη γνώμη και των δύο μερών, με
αντίστοιχη μείωση της απασχόλησής του στα τεμένη
όπου τοποθετήθηκε.»
4. Tο τρίτο εδάφιο της παρ. 2 του άρθρου 37 του
ν. 3536/2007 αντικαθίσταται ως εξής:
«Ιεροδιδάσκαλοι που παρέχουν τις υπηρεσίες τους σε
δημόσια σχολεία της πρωτοβάθμιας και δευτεροβάθμι−
ας εκπαίδευσης, καθώς και μουσουλμανικά ιεροσπου−
δαστήρια της Θράκης, σύμφωνα με τη διαδικασία της
πρώτης παραγράφου του προηγούμενου άρθρου δεν
θεωρείται ότι παρέχουν πρόσθετες υπηρεσίες πέραν
των συμβατικών, ούτε δικαιούνται πρόσθετης αμοιβής.»
5. Μετά την παρ. 4 του άρθρου 37 του ν. 3536/2007
προστίθεται νέα παράγραφος 5 ως εξής:
«5. Με κοινή απόφαση των Υπουργών Παιδείας και
Θρησκευμάτων, Οικονομικών και Διοικητικής Μεταρ−
ρύθμισης και Ηλεκτρονικής Διακυβέρνησης, και κατά
παρέκκλιση της παραγράφου 1, μπορεί να παρατείνεται
μονομερώς η ισχύς της σύμβασης εργασίας των υπη−
ρετούντων με σύμβαση ιδιωτικού δικαίου ορισμένου
χρόνου ιεροδιδασκάλων. Οι συμβάσεις που παρατεί−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
νονται, σύμφωνα με το προηγούμενο εδάφιο, λήγουν
αυτόματα, χωρίς άλλη διατύπωση και χωρίς κανένα
δικαίωμα αποζημίωσης, από την ημερομηνία έκδοσης
της υπουργικής απόφασης περί πρόσληψης των επι−
τυχόντων που έχουν επιλεγεί κατόπιν της δημόσιας
προκηρύξεως, θεωρούμενης της ημερομηνίας αυτής και
ως συμβατική ημερομηνία λήξεως της ισχύος τους. Σε
κάθε περίπτωση, η παράταση, που προβλέπεται στην
παράγραφο αυτή, δεν μπορεί να υπερβαίνει τους εννέα
(9) μήνες.»
6. H περίπτωση γ΄ του άρθρου 38 του ν. 3536/2007,
όπως ισχύει, αντικαθίσταται ως εξής:
«γ) ένα μέλος Δ.Ε.Π. ειδικευμένο στις ισλαμικές σπου−
δές ή έναν πτυχιούχο Α.Ε.Ι. συναφούς γνωστικού αντικει−
μένου ή έναν απόφοιτο της ΕΠΑΘ, με τον αναπληρωτή
του.»
7. Οι συμβάσεις των ιεροδιδασκάλων που καταρτί−
στηκαν εντός του έτους 2013 συνεχίζουν να ισχύουν και
μετά τη πάροδο των εννέα (9) μηνών, κατά τα λοιπά
ισχύουν τα οριζόμενα της παρ. 5 του άρθρου 37 του
ν. 3536/2007. Η παρούσα παράγραφος ισχύει από την
30.7.2014.
Άρθρο 7
Διευκόλυνση πρόσβασης ατόμων με αναπηρία
στα Ανώτατα Εκπαιδευτικά Ιδρύματα
Η διάταξη της παρ. 2 του άρθρου 35 του ν. 3794/2009
(Α΄ 156) καταργείται.
Άρθρο 8
Στο τέλος του άρθρου 9 του ν. 3848/2010 «Αναβάθμιση
του ρόλου του εκπαιδευτικού − Καθιέρωση κανόνων αξι−
ολόγησης και αξιοκρατίας στην εκπαίδευση και λοιπές
διατάξεις» (Α΄ 71) προστίθεται παράγραφος 15 ως εξής:
«15. Για το σχολικό έτος 2014−2015 μπορούν να προ−
σλαμβάνονται ως αναπληρωτές εκπαιδευτικοί στη Γενι−
κή Εκπαίδευση, σε ποσοστό πέντε τοις εκατό (5%) κατά
προτεραιότητα σε κάθε κλάδο και ειδικότητα, άτομα
που είναι ικανά για εκπαιδευτικό έργο, σύμφωνα με το
ν. 3528/2007 «Κύρωση του Κώδικα Κατάστασης Δημο−
σίων Πολιτικών Διοικητικών Υπαλλήλων και Υπαλλήλων
Ν.Π.Δ.Δ.» (Α΄ 26) και έχουν αναπηρία σε ποσοστό εξήντα
επτά τοις εκατό (67%) και άνω, η οποία βεβαιώνεται με
πιστοποιητικό του Κέντρου Πιστοποίησης Αναπηρίας
(ΚΕ.Π.Α.) του ν. 3863/2010 (Α΄ 115) και δεν συμπεριλαμ−
βάνει παθήσεις ψυχικών διαταραχών σε οποιοδήποτε
ποσοστό. Οι εκπαιδευτικοί αυτοί δεν μπορούν να τοπο−
θετούνται σε ποσοστό άνω του δεκαπέντε τοις εκατό
(15%) ανά σχολική μονάδα. Η παρούσα παράγραφος
ισχύει από την 1.5.2015.»
Άρθρο 9
Ρύθμιση θεμάτων διαγραφών φοιτητών
Στο τέλος της περίπτωσης α΄ της παρ. 9 του άρθρου
80 του ν. 4009/2011 (A΄ 195) προστίθεται εδάφιο ως ακο−
λούθως: «Εξαιρούνται και θεωρείται, ότι έχουν απωλέσει
αυτοδίκαια τη φοιτητική ιδιότητά τους στις 30.4.2015,
όσοι φοιτητές οφείλουν μόνο διπλωματική ή πτυχιακή
εργασία ή πρακτική άσκηση ή συμμετείχαν σε εξετάσεις
ή είχαν κάνει δήλωση μαθημάτων σε τουλάχιστον μία
εξεταστική περίοδο κατά τα ακαδημαϊκά έτη 2012−2013
και 2013 −2014, δικαιούμενοι να εξεταστούν σε όλα τα
μαθήματα στις εξεταστικές περιόδους Σεπτεμβρίου

6431

2014 και Φεβρουάριου 2015. Το εδάφιο αυτό ισχύει από
31.8.2014».
Άρθρο 10
Ρυθμίσεις θεμάτων ΕΠΑ.Λ. και ΕΠΑ.Σ.
1. Η διάταξη της παρ. 5 του άρθρου 82 του ν. 4172/2013
(Α΄ 167) αντικαθίσταται ως ακολούθως:
«5. Για τα σχολικά έτη 2014−2015 και 2015−2016 και για
την ολοκλήρωση της φοίτησης στις ειδικότητες της Β΄
τάξης ΕΠΑ.Σ., Γ΄ τάξης ΕΠΑ.Λ. και Δ΄ τάξης εσπερινού
ΕΠΑ.Λ., μπορεί να προσλαμβάνεται ωρομίσθιο προσω−
πικό από τις καταργούμενες ειδικότητες του παρόντος
άρθρου».
2. Η διάταξη της παρ. 6 του άρθρου 46 του ν. 4186/2013
(Α΄ 193) αντικαθίσταται ως ακολούθως:
«6. Το εξαιρούμενο της διαθεσιμότητας, κατά τις δι−
ατάξεις του άρθρου 82 του ν. 4172/2013, εκπαιδευτικό
προσωπικό των εκεί καταργούμενων ειδικοτήτων διατί−
θεται για παροχή εκπαιδευτικού έργου στα ΕΠΑ.Λ. και
ΕΠΑ.Σ. εντός της ίδιας Διεύθυνσης στην οποία έχουν
μεταταχθεί για τα σχολικά έτη 2014−2015 και 2015−2016.
Η τοποθέτηση πραγματοποιείται με απόφαση του οι−
κείου Περιφερειακού Διευθυντή.»
3. Η διάταξη της παρ. 20 του άρθρου 45 του ν. 4264/2014
(Α΄ 118) αντικαθίσταται ως ακολούθως:
«20. Με απόφαση του Υπουργού Παιδείας και Θρη−
σκευμάτων, κατά τα σχολικά έτη 2014−2015 και 2015−2016
και προκειμένου για την ομαλή διεξαγωγή των προαγω−
γικών, απολυτηρίων και πανελλαδικών εξετάσεων στα
ΕΠΑ.Λ. και τις ΕΠΑ.Σ. δύναται να διατίθεται ο αναγκαίος
αριθμός εκπαιδευτικών των ειδικοτήτων του άρθρου
82 του ν. 4172/2013 της μη τυπικής εκπαίδευσης στην
τυπική εκπαίδευση.»
4. Προστίθεται παράγραφος 12 στο άρθρο 82 του
ν. 4172/2013 ως ακολούθως:
«12. Μαθητές οι οποίοι κατά το σχολικό έτος 2013−2014
φοίτησαν στη Γ’ τάξη ημερήσιου Επαγγελματικού Λυκεί−
ου, στη Γ’ τάξη εσπερινού Επαγγελματικού Λυκείου και
στη Β’ τάξη Επαγγελματικής Σχολής, ειδικοτήτων που
καταργήθηκαν με την παράγραφο 1 του παρόντος, οι
οποίοι έχουν απορριφθεί λόγω ανεπαρκούς φοίτησης,
δύνανται να προσέλθουν σε ολική προφορική και γρα−
πτή εξέταση κατά την εξεταστική περίοδο Σεπτεμβρίου
2014, Φεβρουάριου 2015 και Μαΐου − Ιουνίου 2015. Για
τους μαθητές των ΕΠΑ.Σ. η εξέταση Φεβρουάριου 2015
και Μαΐου − Ιουνίου 2015 διενεργείται σε ΕΠΑ.Λ. που ορί−
ζονται με απόφαση του οικείου Διευθυντή εκπαίδευσης.
Με απόφαση του Υπουργού Παιδείας και Θρησκευμάτων
καθορίζονται ο χρόνος και οι διαδικασίες των προφο−
ρικών και γραπτών εξετάσεων.»
5. Η παρ. 4 του άρθρου 46 του ν. 4186/2013 (Α΄ 193)
αντικαθίσταται ως ακολούθως:
«4. Η λειτουργία της Α’ Τάξης των δημοσίων ΕΠΑ.Σ.
του Υπουργείου Παιδείας και Θρησκευμάτων παύει το
σχολικό έτος 2012−2013. Η λειτουργία της Β΄ Τάξης των
δημοσίων ΕΠΑ.Σ. του Υπουργείου Παιδείας και Θρησκευ−
μάτων παύει το σχολικό έτος 2013−2014. Οι δημόσιες
ΕΠΑ.Σ. του Υπουργείου Παιδείας και Θρησκευμάτων
καταργούνται τη 15η Σεπτεμβρίου 2014 και οι υπόλοιπες
ΕΠΑ.Σ. καταργούνται τη 15η Σεπτεμβρίου 2015. Η διάταξη
του άρθρου 51 του ν. 4262/2014 εξακολουθεί να ισχύει.»
6. Η παρ. 5 του άρθρου 46 του ν. 4186/2013 αντικαθί−
σταται ως ακολούθως:

6432

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

«5. Το εκπαιδευτικό προσωπικό των ΕΠΑ.Σ. του Υπουρ−
γείου Παιδείας και Θρησκευμάτων εντάσσεται οργανικά
αυτοδικαίως στο εκπαιδευτικό προσωπικό των, εντός
της ίδιας Διεύθυνσης, ΕΠΑ.Λ. Η διάθεση του απαραί−
τητου εκπαιδευτικού προσωπικού στη Β’ Τάξη ΕΠΑ.Σ.,
με σκοπό την ολοκλήρωσή της, πραγματοποιείται με
απόφαση του Διευθυντή του οικείου ΕΠΑ.Λ. Οι εκπαι−
δευτικοί αυτοί λογίζεται ότι τοποθετήθηκαν στο ΕΠΑ.Λ.
από την ημερομηνία της οργανικής τοποθέτησής τους
στην καταργούμενη ΕΠΑ.Σ. Αν η τοποθέτηση γίνεται
σε ΕΠΑ.Λ. της ίδιας ομάδας σχολείων, κατά την έννοια
του άρθρου 5 του π.δ. 50/1996, αυτή ανατρέχει στο
χρόνο της με οποιονδήποτε τρόπο αρχικής οργανικής
τοποθέτησής τους σε ΤΕ.Λ. ΤΕ.Σ. Ε.Π.Λ. ή Τ.Ε.Ε. από τη
μετατροπή ή την κατάργηση των οποίων προέκυψε η
καταργούμενη ΕΠΑ.Σ..»
Άρθρο 11
Ρύθμιση θεμάτων ιδιωτικών εκπαιδευτηρίων
Η παρ. 4 του άρθρου 12 του ν. 682/1977 (Α΄ 244) αντι−
καθίσταται ως ακολούθως:
«4. Οι κτιριακές εγκαταστάσεις και το σύνολο των
λοιπών υποδομών των ιδιωτικών σχολείων δύναται να
αξιοποιούνται σε χρόνους εκτός διδακτικού ωραρίου ή
και διδακτικών ημερών, για την παροχή υπηρεσιών μορ−
φωτικού, επιμορφωτικού, πολιτιστικού, ψυχαγωγικού ή
αθλητικού σκοπού ή σκοπού φιλοξενίας, εφόσον οι υπη−
ρεσίες αυτές δεν αντίκεινται στη φύση της εκπαίδευσης
και στο χαρακτήρα του σχολείου και διασφαλίζεται η
προσήκουσα παροχή υπηρεσιών γενικής εκπαίδευσης. Η
άσκηση των ως άνω υπηρεσιών δύναται να γίνεται από
τα φυσικά ή νομικά πρόσωπα που έχουν άδεια λειτουρ−
γίας ιδιωτικών σχολείων. Οι κτιριακές εγκαταστάσεις
και το σύνολο των λοιπών υποδομών των ιδιωτικών
σχολείων δύνανται να αξιοποιούνται σε χρόνους εκτός
διδακτικών ημερών για τη διαμονή και φιλοξενία νέων
έως 25 ετών, καθώς και των συνοδών τους με σκοπό
την παροχή σε αυτούς καταλύματος και την παράλληλη
διοργάνωση εκπαιδευτικών, ψυχαγωγικών ή αθλητικών
δραστηριοτήτων. Με απόφαση του Υπουργού Παιδείας
και Θρησκευμάτων καθορίζονται οι όροι για τη διαμονή,
η μετατροπή των κτιριακών υποδομών για τη διαμονή, οι
όροι και οι προϋποθέσεις που θα πρέπει να πληρούνται
και το χρονικό διάστημα της διαμονής.»
Άρθρο 12
Ρύθμιση θεμάτων επαγγελματικής κατάρτισης
και εκπαίδευσης
1. Η παρ. 1 του άρθρου 25 του ν. 4186/2013 (Α΄ 193)
αντικαθίσταται ως ακολούθως:
«1. Καθιερώνονται οι ακόλουθοι τίτλοι επαγγελματικής
εκπαίδευσης και κατάρτισης: α. Πτυχίο Επαγγελματικής
Ειδικότητας, Εκπαίδευσης και Κατάρτισης, επιπέδου 3,
που χορηγείται στους αποφοίτους των Σχολών Επαγ−
γελματικής Κατάρτισης (Σ.Ε.Κ.) μετά από πιστοποίηση,
β. Απολυτήριο Γενικού Λυκείου επιπέδου 4, που χορη−
γείται στους αποφοίτους των Γενικών Λυκείων (ΓΕ.Λ.),
γ. Απολυτήριο Επαγγελματικού Λυκείου (ΕΠΑ.Λ.) επιπέ−
δου 4 (ισότιμο με το Απολυτήριο Γενικού Λυκείου), που
χορηγείται στους αποφοίτους της Γ΄ Τάξης των Επαγ−
γελματικών Λυκείων (ΕΠΑ.Λ.) μετά από ενδοσχολικές
εξετάσεις, δ. Πτυχίο Επαγγελματικής Ειδικότητας, Εκ−
παίδευσης και Κατάρτισης, επιπέδου 4, που χορηγείται

στους αποφοίτους της Γ΄ Τάξης των Επαγγελματικών
Λυκείων (ΕΠΑ.Λ.) μετά από ενδοσχολικές εξετάσεις,
ε. Πτυχίο Επαγγελματικής Ειδικότητας, Εκπαίδευσης
και Κατάρτισης, επιπέδου 5, που χορηγείται στους απο−
φοίτους της Τάξης Μαθητείας των ΕΠΑ.Λ. μετά από
πιστοποίηση, στ. Δίπλωμα Επαγγελματικής Ειδικότητας,
Εκπαίδευσης και Κατάρτισης, επιπέδου 5, που χορη−
γείται στους αποφοίτους Ι.Ε.Κ. μετά από πιστοποίηση,
ζ. Βεβαίωση Επάρκειας, που χορηγείται σε επαγγελ−
ματίες οι οποίοι παρακολουθούν σε Κέντρο Δια Βίου
Μάθησης πρόγραμμα Συνεχιζόμενης Επαγγελματικής
Κατάρτισης συμβατό με το εκάστοτε ισχύον επαγγελ−
ματικό περίγραμμα, προκειμένου να εκσυγχρονίσουν ή
αναβαθμίσουν γνώσεις, ικανότητες και δεξιότητες του
επαγγέλματος.»
2. Η παρ. 2 του άρθρου 25 του ν. 4186/2013 αντικαθί−
σταται ως ακολούθως:
«2. Για τον καθορισμό των επαγγελματικών δικαιωμά−
των των κατόχων τίτλων επαγγελματικής εκπαίδευσης
και κατάρτισης επιπέδου 5, ειδικότητας Πλοιάρχων και
των Μηχανικών Εμπορικού Ναυτικού, εφαρμόζονται οι
διατάξεις του ν.δ. 187/1973 (Α΄ 261).»
3. Η παρ. 4 του άρθρου 25 του ν. 4186/2013 αντικαθί−
σταται ως ακολούθως:
«4. Με απόφαση του Υπουργού Παιδείας και Θρησκευ−
μάτων, μετά από εισήγηση του Διοικητικού Συμβουλίου
του Ε.Ο.Π.Π.Ε.Π. ρυθμίζονται οι όροι και οι προϋποθέσεις,
με τις οποίες παρέχεται πιστοποίηση επαγγελματικής
κατάρτισης για τους αποφοίτους παλαιού τύπου επαγ−
γελματικών σχολών (κατώτερες τεχνικές σχολές, μέσες
σχολές εργοδηγών κ.λπ.). Με όμοια απόφαση ρυθμίζο−
νται οι όροι και η διαδικασία, με τους οποίους πιστο−
ποιείται η επαγγελματική εμπειρία επαγγελματιών, που
δεν διαθέτουν αναγνωρισμένο επαγγελματικό τίτλο και
η αντιστοίχιση της πιστοποίησης της επαγγελματικής
εμπειρίας επαγγελματιών με τους τίτλους επαγγελματι−
κής εκπαίδευσης και κατάρτισης του παρόντος άρθρου.»
4. Η παρ. 5 του άρθρου 25 του ν. 4186/2013 αντικαθί−
σταται ως ακολούθως:
«5. Οι απόφοιτοι των φορέων της παραγράφου 1 του
άρθρου 17, εκτός του Κ.Δ.Β.Μ. και του Κολλεγίου, εί−
ναι δυνατόν, εφόσον το επιθυμούν να συμμετάσχουν
στις εξετάσεις πιστοποίησης αρχικής επαγγελματικής
κατάρτισης, οι οποίες διεξάγονται από τον Εθνικό Ορ−
γανισμό Πιστοποίησης Προσόντων και Επαγγελματικού
Προσανατολισμού (Ε.Ο.Π.Π.Ε.Π.) σε χρόνο που ορίζεται
από τον Ε.Ο.Π.Π.Ε.Π. Ο Ε.Ο.Π.Π.Ε.Π. κατά μόνας ή και
σε συνεργασία με τα Επαγγελματικά Επιμελητήρια ή
και τις Επιστημονικές Ενώσεις αποτελεί το φορέα, που
εφαρμόζει τις διαδικασίες πιστοποίησης προσόντων,
για τη χορήγηση Πτυχίου ή Διπλώματος Ειδικότητας.
Κατά περίπτωση, στην οργάνωση και διεξαγωγή των
εξετάσεων πιστοποίησης, δύνανται να συμμετέχουν και
Υπουργεία που χορηγούν αντίστοιχες άδειες ασκήσεως
επαγγέλματος, για όσες ειδικότητες υπάρχει τέτοιου
είδους απαίτηση. Οι επιτυχόντες στις εξετάσεις πι−
στοποίησης, παράλληλα με το προβλεπόμενο Πτυχίο
ή Δίπλωμα ειδικότητας, αποκτούν και την αντίστοιχη
άδεια ασκήσεως επαγγέλματος, που προβλέπεται από
την κείμενη νομοθεσία για το συγκεκριμένο επίπεδο
προσόντων. Με κοινή απόφαση των Υπουργών Παιδείας
και Θρησκευμάτων και Οικονομικών που εκδίδεται μετά
από εισήγηση του Δ.Σ. του Ε.Ο.Π.Π.Ε.Π., βάσει προγραμ−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ματικών συμφωνιών του Ε.Ο.Π.Π.Ε.Π. με τα Επαγγελ−
ματικά Επιμελητήρια ή και τις επιστημονικές ενώσεις,
εφόσον αυτές οι συμφωνίες υπάρχουν, και δημοσιεύεται
στην Εφημερίδα της Κυβερνήσεως, καθορίζεται ειδικά
το σύστημα πιστοποίησης αρχικής επαγγελματικής κα−
τάρτισης όλων των ειδικοτήτων των αποφοίτων Σχολών
Επαγγελματικής Κατάρτισης (Σ.Ε.Κ.) και Ινστιτούτων
Επαγγελματικής Κατάρτισης (Ι.Ε.Κ.), στο οποίο περιλαμ−
βάνονται οι όροι, οι προϋποθέσεις και τα δικαιολογητικά
συμμετοχής, ο χρόνος διεξαγωγής και η διαδικασία των
εξετάσεων, η οργανωτική δομή, ο τύπος των χορηγού−
μενων τίτλων και βεβαιώσεων, καθώς και το ύψος και
ο τρόπος καταβολής των εξέταστρων πιστοποίησης
και του ανταποδοτικού τέλους για την έκδοση του χο−
ρηγούμενου τίτλου. Με την ίδια απόφαση συνιστάται
στον Ε.Ο.Π.Π.Ε.Π. Κεντρική Εξεταστική Επιτροπή Πιστο−
ποίησης Επαγγελματικής Κατάρτισης (Κ.Ε.Ε.Π.Ε.Κ.), με
συμμετοχή μελών του διοικητικού συμβουλίου, στελε−
χών του Ε.Ο.Π.Π.Ε.Π. ή και στελεχών, επιστημόνων και
εμπειρογνωμόνων του δημόσιου ή ιδιωτικού τομέα της
ημεδαπής, εκπροσώπων Υπουργείων, επαγγελματικών
επιμελητηρίων, επαγγελματικών φορέων, κοινωνικών
εταίρων, επιστημονικών ενώσεων για τη διενέργεια των
εξετάσεων και την εισήγηση στο Δ.Σ. του Ε.Ο.Π.Π.Ε.Π. θε−
μάτων, που εμπίπτουν στις αρμοδιότητές του και αφο−
ρούν στην πιστοποίηση της αρχικής επαγγελματικής
κατάρτισης των αποφοίτων Σ.Ε.Κ. και Ι.Ε.Κ., συνιστώνται
όργανα και επιτροπές πρόσκαιρου χαρακτήρα για την
υποβοήθηση του Ε.Ο.Π.Π.Ε.Π. στη διενέργεια των εξετά−
σεων, των οποίων η συγκρότηση και ο ορισμός γίνεται
με απόφαση του Δ.Σ. του Ε.Ο.Π.Π.Ε.Π., μετά από εισήγηση
της Κ.Ε.Ε.Π.Ε.Κ. και καθορίζεται το ύψος, ο τρόπος και η
διαδικασία αποζημίωσης όλων των ανωτέρω, ο τρόπος
λειτουργίας τους, καθώς και κάθε άλλο σχετικό με τα
ανωτέρω ειδικότερο, τεχνικό ή λεπτομερειακού χαρα−
κτήρα θέμα που αφορά τις εξετάσεις πιστοποίησης της
αρχικής επαγγελματικής κατάρτισης των αποφοίτων
Σ.Ε.Κ. και I.E.Κ.. Με όμοια απόφαση καθορίζεται το σύ−
στημα πιστοποίησης της συνεχιζόμενης επαγγελματικής
κατάρτισης των αποφοίτων των Κέντρων Δια Βίου Μά−
θησης (Κ.Δ.Β.Μ.), οι οποίοι παρακολουθούν πρόγραμμα
Συνεχιζόμενης Επαγγελματικής Κατάρτισης συμβατό
με το εκάστοτε ισχύον επαγγελματικό περίγραμμα,
κατ’ αναλογία και με βάση τα θέματα του εδαφίου ε΄
της παρούσας παραγράφου, καθώς και ο καθορισμός
των θεμάτων των εξετάσεων πιστοποίησης Συνεχιζό−
μενης Επαγγελματικής Κατάρτισης, ανατίθεται δε στην
Κ.Ε.Ε.Π.Ε.Κ. η διενέργεια των εξετάσεων πιστοποίησης
του παρόντος εδαφίου, συνιστώνται όργανα και επι−
τροπές πρόσκαιρου χαρακτήρα, που συγκροτούνται με
απόφαση του Δ.Σ. του Ε.Ο.Π.Π.Ε.Π. μετά από εισήγηση
της Κ.Ε.Ε.Π.Ε.Κ., καθορίζεται ο τρόπος λειτουργίας τους,
το ύψος, ο τρόπος και η διαδικασία αποζημίωσής τους,
καθώς και κάθε άλλο σχετικό με τα ανωτέρω ειδικό−
τερο, τεχνικό ή λεπτομερειακού χαρακτήρα θέμα που
αφορά στις εξετάσεις πιστοποίησης της συνεχιζόμενης
επαγγελματικής κατάρτισης των αποφοίτων Κ.Δ.Β.Μ. Με
απόφαση του Υπουργού Παιδείας και Θρησκευμάτων, η
οποία δεν δημοσιεύεται στην Εφημερίδα της Κυβερνή−
σεως καθορίζεται η συγκρότηση της Κ.Ε.Ε.Π.Ε.Κ.»
5. Προστίθεται παράγραφος 7 στο άρθρο 47 του
ν. 4186/2013 ως ακολούθως:

6433

«7. Από τη δημοσίευση του παρόντος νόμου, όπου σε
διατάξεις της εκάστοτε κείμενης νομοθεσίας αναφέρε−
ται Απολυτήριο Γενικού Λυκείου επιπέδου 3, νοείται επι−
πέδου 4, Απολυτήριο Επαγγελματικού Λυκείου (ΕΠΑ.Λ.)
επιπέδου 3, νοείται επιπέδου 4, Πτυχίο Επαγγελματικής
Ειδικότητας Εκπαίδευσης και Κατάρτισης επιπέδου 3,
που χορηγείται στους αποφοίτους της Γ΄ Τάξης των
Επαγγελματικών Λυκείων (ΕΠΑ.Λ.), νοείται επιπέδου 4,
Πτυχίο Επαγγελματικής Ειδικότητας Εκπαίδευσης και
Κατάρτισης επιπέδου 4, που χορηγείται στους αποφοί−
τους της Τάξης Μαθητείας των ΕΠΑ.Λ., νοείται επιπέδου
5 και Δίπλωμα Επαγγελματικής Ειδικότητας Εκπαίδευ−
σης και Κατάρτισης επιπέδου 4, που χορηγείται στους
αποφοίτους Ι.Ε.Κ., νοείται επιπέδου 5 και στους δικαι−
ούχους χορηγούνται οι τίτλοι της παραγράφου 1 του
άρθρου 25, όπως ισχύουν.»
6. Προστίθεται παράγραφος 5 στο άρθρο 38 του
ν. 4186/2013 ως ακολούθως:
«5. Η ισχύς των πιστοποιητικών γνώσης χειρισμού
Η/Υ που εκδόθηκαν από τον Ο.Ε.Ε.Κ., από φορείς πι−
στοποιημένους από τον καταργηθέντα Ο.Ε.Ε.Κ. μέχρι
και την ημερομηνία πιστοποίησής τους και από φορείς
πιστοποιημένους από τον Ο.Ε.Ε.Κ., τον Ε.Ο.Π.Π. και τον
Ε.Ο.Π.Π.Ε.Π. μετά την ημερομηνία πιστοποίησής τους εί−
ναι αόριστης διάρκειας. Η ισχύς της παρούσας διάταξης
αρχίζει από 30.6.2014.»
7. Η παρ. 2 του άρθρου 19 του ν. 3879/2010 (Α΄ 163)
αντικαθίσταται ως ακολούθως:
«2. Από 1.9.2015 η πιστοποιημένη εκπαιδευτική επάρ−
κεια αποτελεί προϋπόθεση προκειμένου εκπαιδευτής να
μετάσχει σε χρηματοδοτούμενο από δημόσιους πόρους
πρόγραμμα της μη τυπικής εκπαίδευσης.»
Άρθρο 13
Ρύθμιση συγκρότησης υπηρεσιακών συμβουλίων
Πρωτοβάθμιας και Δευτεροβάθμιας εκπαίδευσης
1. Η περίπτωση γ΄ του άρθρου 5 του π.δ. 1/2003 (A΄ 1)
αντικαθίσταται ως ακολούθως:
«γ) έναν διευθυντή πρωτοβάθμιας εκπαίδευσης, που
αναπληρώνεται από άλλον διευθυντή πρωτοβάθμιας
εκπαίδευσης και σε περίπτωση έλλειψης από διευθυ−
ντή σχολικής μονάδας πρωτοβάθμιας εκπαίδευσης με
βαθμό τουλάχιστον Γ΄».
2. Η περίπτωση γ΄ του άρθρου 6 του π.δ. 1/2003 (A΄ 1)
αντικαθίσταται ως ακολούθως:
«γ) έναν διευθυντή δευτεροβάθμιας εκπαίδευσης, που
αναπληρώνεται από άλλον διευθυντή δευτεροβάθμιας
εκπαίδευσης και σε περίπτωση έλλειψης από διευθυ−
ντή σχολικής μονάδας δευτεροβάθμιας εκπαίδευσης με
βαθμό τουλάχιστον Γ΄».
3. Η παρ. 2 του άρθρου 4 του ν. 2190/1994 (Α΄ 28) αντι−
καθίσταται ως ακολούθως:
«2. Το Περιφερειακό Υπηρεσιακό Συμβούλιο Πρωτο−
βάθμιας Εκπαίδευσης (Π.Υ.Σ.Π.Ε.) συγκροτείται από τον
Περιφερειακό Διευθυντή Εκπαίδευσης υστέρα από εισή−
γηση του οικείου Διευθυντή εκπαίδευσης και αποτελεί−
ται από: α) Τον διευθυντή πρωτοβάθμιας εκπαίδευσης,
που αναπληρώνεται από διευθυντή σχολικής μονάδας.
β) Δύο εκπαιδευτικούς με τουλάχιστο βαθμό Γ΄ πρωτο−
βάθμιας εκπαίδευσης, που υπηρετούν σε οργανική θέση
στην περιφέρεια του οικείου Π.Υ.Σ.Π.Ε. και οι οποίοι επι−
λέγονται με τους αναπληρωτές τους μεταξύ των δεκα−
πέντε που κατά την ημερομηνία συγκρότησης κατέχουν

6434

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

τη μεγαλύτερη πραγματική διοικητική υπηρεσία σε θέ−
σεις διευθυντή πρωτοβάθμιας εκπαίδευσης, προϊσταμέ−
νου γραφείου πρωτοβάθμιας εκπαίδευσης ή διευθυντή
σχολικής μονάδας πρωτοβάθμιας εκπαίδευσης. γ) Δύο
τακτικούς αιρετούς εκπροσώπους των εκπαιδευτικών
πρωτοβάθμιας εκπαίδευσης που αναπληρώνονται από
δύο αναπληρωματικούς αιρετούς εκπροσώπους αυτών.»
4. Η παρ. 3 του άρθρου 4 του ν. 2190/1994 (Α΄ 28) αντι−
καθίσταται ως ακολούθως:
«3. Το Περιφερειακό Συμβούλιο Δευτεροβάθμιας Εκ−
παίδευσης (Π.Υ.Σ.Δ.Ε.) συγκροτείται από τον Περιφερει−
ακό Διευθυντή Εκπαίδευσης υστέρα από εισήγηση του
οικείου Διευθυντή εκπαίδευσης και αποτελείται από: α)
Τον διευθυντή δευτεροβάθμιας εκπαίδευσης, που ανα−
πληρώνεται από διευθυντή σχολικής μονάδας. β) Δύο
εκπαιδευτικούς με τουλάχιστο βαθμό Γ΄ δευτεροβάθμι−
ας εκπαίδευσης που υπηρετούν σε οργανική θέση στην
περιφέρεια του οικείου Π.Υ.Σ.Δ.Ε. και οι οποίοι επιλέγο−
νται με τους αναπληρωτές τους μεταξύ των δεκαπέντε
που κατά την ημερομηνία συγκρότησης κατέχουν τη
μεγαλύτερη πραγματική διοικητική υπηρεσία σε θέσεις
διευθυντή δευτεροβάθμιας εκπαίδευσης, προϊσταμένου
γραφείου δευτεροβάθμιας εκπαίδευσης ή διευθυντή
σχολικής μονάδας δευτεροβάθμιας εκπαίδευσης. γ) Δύο
τακτικούς αιρετούς εκπροσώπους των εκπαιδευτικών
δευτεροβάθμιας εκπαίδευσης που αναπληρώνονται από
δύο αναπληρωματικούς αιρετούς εκπροσώπους αυτών.»
Άρθρο 14
Πλήρωση κενούμενων θέσεων σχολικών συμβούλων
Πρωτοβάθμιας και Δευτεροβάθμιας εκπαίδευσης
Στο τέλος της παρ. 2 του άρθρου 24 του ν. 3848/ 2010
(Α΄ 71) προστίθενται εδάφια ως ακολούθως:
«Αν και με τη διαδικασία αυτή δεν συμπληρωθούν
οι κενές θέσεις των σχολικών συμβούλων, καλούνται
οι εγγεγραμμένοι στους πίνακες επιλογής σχολικών
συμβούλων όλων των περιφερειακών διευθύνσεων να
υποβάλουν νέα δήλωση προτίμησης για τις θέσεις που
απομένουν κενές. Η τοποθέτηση γίνεται κατά τη σειρά
των συνολικών αξιολογικών μονάδων και με βάση τις
δηλωθείσες προτιμήσεις.»
Άρθρο 15
Διαδικασία Εξομοίωσης Αποφοίτων της Ε.Π.Α.Θ.
με τους πτυχιούχους Παιδαγωγικών Τμημάτων
Δημοτικής Εκπαίδευσης των Α.Ε.Ι.
Με απόφαση του Υπουργού Παιδείας και Θρησκευ−
μάτων καθορίζονται οι όροι, οι διαδικασίες, οι προϋ−
ποθέσεις και κάθε άλλο συναφές και σχετικό θέμα για
την εξομοίωση των αποφοίτων της Ειδικής Παιδαγω−
γικής Ακαδημίας Θεσσαλονίκης (Ε.Π.Α.Θ.) προς τους
πτυχιούχους των Παιδαγωγικών Τμημάτων Δημοτικής
Εκπαίδευσης των Α.Ε.Ι..
Άρθρο 16
Λήξη θητείας διευθυντών και υποδιευθυντών
καταργούμενων ΕΠΑ.Σ.
Στο άρθρο 46 του ν. 4186/2013 (Α΄ 193) η παράγραφος
7 αντικαθίσταται ως ακολούθως:
«7. Η θητεία των διευθυντών και υποδιευθυντών των
ΕΠΑ.Σ. ισχύει έως τη 15η Σεπτεμβρίου 2014. Για τους
διευθυντές και υποδιευθυντές των καταργούμενων από
16 Σεπτεμβρίου 2014 Επαγγελματικών Σχολών (ΕΠΑ.Σ.)

εφαρμόζεται η παρ. 4 του άρθρου 27 του ν. 3848/2010 (Α΄
71) ως προς την τοποθέτησή τους σε κενούμενες θέσεις
διευθυντών Επαγγελματικών Λυκείων (ΕΠΑ.Λ.) ή Εργαστη−
ριακών Κέντρων (Ε.Κ.), εφόσον καλύπτουν τις προϋποθέ−
σεις τοποθέτησης σε αυτά. Μέχρι 15 Σεπτεμβρίου 2014
όσοι επιλεγούν θα ασκούν παράλληλα και τα καθήκο−
ντα του διευθυντή της καταργούμενης Επαγγελματικής
Σχολής. Καταργούνται οι αποφάσεις τοποθέτησης σε
κενούμενες ή κενές θέσεις διευθυντών Επαγγελματικών
Λυκείων ή Εργαστηριακών Κέντρων, οι οποίες εκδόθηκαν
μετά τη λήξη του διδακτικού έτους 2013−2014.»
Άρθρο 17
Ρύθμιση θεμάτων Γενικής Γραμματείας
Θρησκευμάτων
Η παρ. 1 του άρθρου 68 του ν. 4235/2014 αντικαθίστα−
ται ως ακολούθως:
«1. Διορισμοί κληρικών των Ιερών Μητροπόλεων της
Εκκλησίας της Ελλάδος, της Εκκλησίας της Κρήτης
και της Δωδεκανήσου, οι οποίοι έλαβαν χώρα μέχρι το
έτος 2010 και δεν δημοσιεύθηκαν εκ παραδρομής στην
Εφημερίδα της Κυβερνήσεως, παρότι οι κληρικοί ανέ−
λαβαν καθήκοντα και μισθοδοτούνται, επιτρέπεται να
δημοσιευθούν με αναδρομική ισχύ από την ημερομηνία
ανάληψης υπηρεσίας μέχρι τις 31.12.2014. Η διάταξη αυτή
ισχύει από 11.8.2014.»
Άρθρο 18
Ρύθμιση είσπραξης πόρων των Ανώτατων
Εκπαιδευτικών Ιδρυμάτων
Η περίπτωση στ΄ του άρθρου 59 του ν. 4009/2011
(Α΄ 195) αντικαθίσταται ως ακολούθως:
«στ) Ποσοστό επτά τοις εκατό (7%) επί του ετήσιου
καθαρού εισοδήματος των καθηγητών που πηγάζει από
την άσκηση ελευθέριου επαγγέλματος ή κάθε είδους
έργου σύμφωνα με το άρθρο 23. Το κάθε φορά οφειλό−
μενο ποσό αποτελεί ενοχική οφειλή των υπόχρεων προς
τα Α.Ε.Ι.. Με κοινή απόφαση των Υπουργών Οικονομικών
και Παιδείας και Θρησκευμάτων, η οποία δημοσιεύεται
στην Εφημερίδα της Κυβερνήσεως, καθορίζονται η δι−
αδικασία εισπράξεως ή συμψηφισμού του ποσού που
περιέρχεται στο Α.Ε.Ι., ο τρόπος και το είδος ρύθμισης
της οφειλής, ο αριθμός και το είδος των ρυθμιζομένων
δόσεων, η δυνατότητα παρακράτησης του κάθε οφει−
λόμενου ποσού από τα αρμόδια Α.Ε.Ι., καθώς και κάθε
άλλο τεχνικό ή λεπτομερειακό θέμα. Με όμοια απόφαση
είναι δυνατόν να τροποποιείται το ως άνω ποσοστό.»
Άρθρο 19
Χρηματοδότηση από το εθνικό σκέλος του
προγράμματος Δημοσίων Επενδύσεων του
Υπουργείου Παιδείας και Θρησκευμάτων των
αναπληρωτών και ωρομισθίων εκπαιδευτικών
Επιτρέπεται η χρήση πόρων του εθνικού σκέλους
του Προγράμματος Δημοσίων Επενδύσεων του Υπουρ−
γείου Παιδείας και Θρησκευμάτων για την πληρωμή
αναπληρωτών και ωρομισθίων εκπαιδευτικών συνο−
λικού προϋπολογισμού σαράντα τριών εκατομμυρίων
(43.000.000) ευρώ εκ των οποίων τα δεκαοκτώ εκα−
τομμύρια (18.000.000) ευρώ θα βαρύνουν το έτος 2014
και το υπόλοιπο ποσό των είκοσι πέντε εκατομμύριων
(25.000.000) ευρώ το έτος 2015. Η διάταξη αυτή ισχύει
από 1.9.2014.

6435

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
Άρθρο 20
1. Στην παρ. 2 του άρθρου 10 του ν. 3329/2005 (Α΄ 81),
μετά τις λέξεις «ΠΕ Κοινωνικής Εργασίας» προστίθενται
οι λέξεις «και ΠΕ Ιατρών».
2. Οι συμπεριλαμβανόμενοι του πίνακα τοποθετηθέ−
ντων της Προκήρυξης 14863/ 2008 της Πρωτοβάθμιας
Επιτροπής του άρθρου 9 του ν. 2643/1998 του Νομού
Αττικής (αριθμ. πρακτικού 75/13.12.2011 Συνεδρίασης της
Επιτροπής του άρθρου 9 του ν. 2643/1998) σύμφωνα
με την Προκήρυξη 10/7Κ/2000 (Α.Σ.Ε.Π. 329) διορίζονται
σε κενές οργανικές θέσεις μόνιμου προσωπικού αντί−
στοιχου κλάδου ή προσωποπαγείς θέσεις του Εθνικού
Κέντρου Κοινωνικής Αλληλεγγύης (Ν.Π.Δ.Δ) που συνι−
στώνται για το λόγο αυτό.
3. Δαπάνες του Υπουργείου Εργασίας, Κοινωνικής
Ασφάλισης και Πρόνοιας, που πραγματοποιήθηκαν κατά
το προηγούμενο και το τρέχον οικονομικό έτος κατά
παρέκκλιση των κειμένων περί αναλήψεως υποχρεώσε−
ων διατάξεων, δύναται κατ’ εξαίρεση να πληρωθούν σε
βάρος του προϋπολογισμού του Υπουργείου Εργασίας,
Κοινωνικής Ασφάλισης και Πρόνοιας τρέχοντος οικονο−
μικού έτους, εφόσον καλύπτονται από τις εγγεγραμμέ−
νες πιστώσεις του.
Η διάταξη του άρθρου 134 του ν. 4199/2013 (Α΄ 216)
αφορά τις δαπάνες που πραγματοποιήθηκαν τα έτη
2012, 2013 και 2014 μέχρι την έναρξη του παρόντος.
Άρθρο 21
To τελευταίο εδάφιο της δεύτερης παραγράφου του
άρθρου 38 του ν. 3762/2009 αντικαθίσταται ως εξής:
«Με κοινή απόφαση των Υπουργών Οικονομικών, Εσω−
τερικών, Ανάπτυξης και Ανταγωνιστικότητας και Εργα−
σίας, Κοινωνικής Ασφάλισης και Πρόνοιας η διάρκεια
του προγράμματος παρατείνεται μέχρι 31.12.2016.»
Άρθρο 22
1. Στο τέλος της παρ. 4 του άρθρου 23 του ν. 3427/2005
προστίθεται η φράση «, καθώς και για τα πρόσωπα της
υποπερίπτωσης β΄ της περίπτωσης στ΄ της παρ. 1 του
άρθρου 3 του ν. 4223/2013».
2. Στο τέλος της παρ. 1 του άρθρου 67 του ν. 4172/2013
προστίθεται τρίτο εδάφιο που έχει ως εξής: «Δεν υπο−
χρεούνται σε υποβολή δήλωσης οι κεκαρμένοι μοναχοί
για το καθαρό ποσό της σύνταξης που καταβάλλεται
σε αυτούς κατά το χρονικό διάστημα που διατηρούν
την ανωτέρω ιδιότητα εφόσον αυτό δεν υπερβαίνει το
ποσό των εννέα χιλιάδων πεντακοσίων (9.500) ευρώ.
Στην περίπτωση αυτή δεν εφαρμόζεται η παράγραφος
24 του άρθρου 72 του ανωτέρω νόμου.»
3. α. Στα πρόσωπα της παρ. 2 του άρθρου 2 του π.δ. 28/
1931 «Περί Κώδικος των νόμων περί Τελών Χαρτοσήμου»
(Α΄ 239) προστίθενται οι Ιερές Μονές του Αγίου Όρους.
β. Στις περιπτώσεις της εκμίσθωσης ακινήτων στις
οποίες εκμισθωτές είναι οι Ιερές Μονές του Αγίου

Όρους το τέλος χαρτοσήμου των μισθωμάτων αποδί−
δεται από τον μισθωτή.
γ. Ως έναρξη ισχύος των υποπαραγράφων α΄ και β΄
του παρόντος ορίζεται η 1η Ιανουαρίου 2014.
4. α. Μετά το πρώτο εδάφιο της παρ. 2 του άρθρου
59 του ν. 4172/2013 προστίθεται νέο εδάφιο που έχει
ως εξής:
«Κατ’ εξαίρεση, τα πρόσωπα που παρέχουν πάσης
φύσεως μισθωτή εργασία στην Ιερά Κοινότητα, τις Ιε−
ρές Μονές του Αγίου Όρους και τα εξαρτήματα αυτών,
υποχρεούνται τα ίδια στην απόδοση του οφειλόμενου
φόρου, απαλλασσομένων των ανωτέρω νομικών οντοτή−
των από την υποχρέωση παρακράτησης και απόδοσης
του φόρου.»
β. Στο άρθρο 61 του ν. 4172/2013 προστίθεται παρά−
γραφος 2 που έχει ως εξής:
«Κατ’ εξαίρεση, για πληρωμές που διενεργούνται από
την Ιερά Κοινότητα, τις Ιερές Μονές του Αγίου Όρους
και τα εξαρτήματα αυτών, υπόχρεοι σε απόδοση του
οφειλόμενου φόρου είναι οι λήπτες των πληρωμών,
απαλλασσομένων των ανωτέρω νομικών οντοτήτων
από την υποχρέωση παρακράτησης και απόδοσης του
φόρου.»
Άρθρο 23
Έναρξη ισχύος
Ο νόμος αυτός ισχύει από τη δημοσίευσή του στην
Εφημερίδα της Κυβερνήσεως πλην των οριζομένων δι−
αφορετικά στα άρθρα αυτού.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 10 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΟΙΚΟΝΟΜΙΚΩΝ

ΑΝΑΠΤΥΞΗΣ
ΚΑΙ ΑΝΤΑΓΩΝΙΣΤΙΚΟΤΗΤΑΣ

ΓΚΙΚΑΣ ΧΑΡΔΟΥΒΕΛΗΣ

ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ

ΠΑΙΔΕΙΑΣ
ΚΑΙ ΘΡΗΣΚΕΥΜΑΤΩΝ

ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ
ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ

ΑΝΔΡΕΑΣ ΛΟΒΕΡΔΟΣ

ΚΥΡΙΑΚΟΣ ΜΗΤΣΟΤΑΚΗΣ

Θεωρήθηκε και τέθηκε
η Μεγάλη Σφραγίδα του Κράτους.
Αθήνα, 10 Σεπτεμβρίου 2014
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ

ΧΑΡΑΛΑΜΠΟΣ ΑΘΑΝΑΣΙΟΥ

6436

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Β΄

300 €

80 €

30 €

Γ΄

50 €

−

−

Υ.Ο.Δ.Δ.

50 €

−

−

Δ΄

110 €

−

30 €

Τεύχος

Ετήσια έκδοση Τριμηνιαία έκδοση Μηνιαία έκδοση

Α.Α.Π.

110 €

30 €

-

Ε.Β.Ι.

100 €

−

-

Α.Ε.Δ.

5€

−

-

Δ.Δ.Σ.

200 €

−

20 €

Α.Ε.−Ε.Π.Ε.

−

−

100 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001891009140008*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

