Signature Not
Verified
Digitally signed by
THEODOROS MOUMOURIS
Date: 2014.09.30 20:18:09
EEST
Reason: Signed PDF
(embedded)
Location: Athens, Ethniko
Typografio

6649

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ

Αρ. Φύλλου 209
30 Σεπτεμβρίου 2014

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
130. Εφαρμογή της απόφασης 2095 (2013) του Συμ−
βουλίου Ασφαλείας του Οργανισμού Ηνωμένων
Εθνών (Ο.Η.Ε.). ......................................................................

1

131. Eφαρμογή της απόφασης 2093 (2013) του Συμ−
βουλίου Ασφαλείας του Οργανισμού Ηνωμένων
Εθνών (Ο.Η.Ε.). .......................................................................
2
132. Eφαρμογή της απόφασης 2087 (2013) του Συμ−
βουλίου Ασφαλείας του Οργανισμού Ηνωμένων
Εθνών (Ο.Η.Ε.). .......................................................................
3

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 130
Εφαρμογή της απόφασης 2095 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.) όπως κυρώθηκε με τον
A.N. 585/1945 (Α΄ 242).
2. Το άρθρο 1 παρ. 1 και 4 του A.N. 92/1967 «Περί
εφαρμογής αποφάσεων του Συμβουλίου Ασφαλείας των
Ηνωμένων Εθνών και περί εγκρίσεως και εφαρμογής
συστάσεων του Συμβουλίου Ασφαλείας και της Γενικής
Συνελεύσεως» (Α΄ 139).
3. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.Δ/τος 63/2005 (Α΄ 98).
4. Την, από 25.4.2013, απόφαση του Υπουργού Εξω−
τερικών υπ’ αριθμ. Φ: 3440/ΑΣ 20757 «Απόφαση 2095
(2013) του Συμβουλίου Ασφαλείας του Ο.Η.Ε., σχετικά
με τη Λιβύη» (Α΄ 110).
5. Το Προεδρικό διάταγμα 167/2013 «Εφαρμογή της
απόφασης 1970 (2011) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 272).

6. Το Προεδρικό διάταγμα 44/2014 «Περί εφαρμογής
της απόφασης 1973 (2011) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 78).
7. Το Προεδρικό διάταγμα 76/2014 «Περί εφαρμογής
των αποφάσεων 2009 (2011) και 2016 (2011) του Συμ−
βουλίου Ασφαλείας του Οργανισμού Ηνωμένων Εθνών
(Ο.Η.Ε.)» (Α΄ 122).
8. Το Προεδρικό διάταγμα 80/2014 «Περί εφαρμογής
της απόφασης 2040 (2012) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 124).
9. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
10. Τις υπ’ αριθ. 7/2014 και 224/2014 γνωμοδοτήσεις του
Συμβουλίου της Επικρατείας μετά από πρόταση των
Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου, αποφασίζουμε:
Άρθρο 1
Από την 14η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2095 (2013),
οι προμήθειες μη θανατηφόρου στρατιωτικού εξοπλι−
σμού που προορίζονται αποκλειστικά για ανθρωπιστική
ή προστατευτική χρήση και η σχετική τεχνική βοήθεια ή
εκπαίδευση δεν απαιτούν πλέον την έγκριση της Επιτρο−
πής, η οποία έχει συσταθεί σύμφωνα με την παράγραφο
24 της απόφασης 1970 (2011) του Συμβουλίου Ασφαλείας,
όπως προέβλεπε προηγουμένως το άρθρο 2, παράγρα−
φος (α) του Προεδρικού διατάγματος 167/2013 «Εφαρμογή
της απόφασης 1970 (2011) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 272).
Άρθρο 2
Από την 14η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2095 (2013),
οι προμήθειες μη θανατηφόρου στρατιωτικού εξοπλι−
σμού και η παροχή οποιασδήποτε τεχνικής βοήθειας,
εκπαίδευσης ή οικονομικής βοήθειας, όταν προορίζονται
αποκλειστικά για συνδρομή που αφορά την ασφάλεια ή

6650

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

τον αφοπλισμό προς τη Λιβυκή κυβέρνηση, δεν απαιτούν
πλέον γνωστοποίηση προς την Επιτροπή, η οποία ανα−
φέρεται στο άρθρο 1 του παρόντος, ή την απουσία αρνη−
τικής απόφασης της προαναφερθείσας Επιτροπής, όπως
προέβλεπε προηγουμένως το άρθρο 1(α) του Προεδρικού
διατάγματος 76/2014 «Περί εφαρμογής των αποφάσεων
2009 (2011) και 2016 (2011) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 122).
Στον Υπουργό Εξωτερικών αναθέτουμε τη δημοσίευση
του παρόντος διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 26 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ ΝΙΚΟΛΑΟΣ–ΓΕΩΡΓΙΟΣ ΔΕΝΔΙΑΣ
ΥΠΟΔΟΜΩΝ, ΜΕΤΑΦΟΡΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ

ΚΑΙ ΔΙΚΤΥΩΝ

ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ

ΝΑΥΤΙΛΙΑΣ

ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

F
(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 131
Eφαρμογή της απόφασης 2093 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.), όπως κυρώθηκε με τον
Α.Ν. 585/1945 (Α΄ 242).
2. Το άρθρο 1 παρ. 1 του Α.Ν. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄ 49).
4. Το άρθρο 90 του Κώδικα νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.Δ. 63/2005 (Α΄ 98).
5. Την από 19.4.2013 απόφαση του Υπουργού Εξωτερι−
κών «Απόφαση 2093 (2013) του Συμβουλίου Ασφαλείας
Ο.Η.Ε., σχετικά με τη Σομαλία» (Α΄ 105).
6. Το Π.Δ. 334/1993 «Εφαρμογή αποφάσεως 733 του
Συμβουλίου Ασφαλείας των Ηνωμένων Εθνών της 23ης
Ιανουαρίου 1992» (Α΄ 143).

7. Το Π.Δ. 54/2005 «Περί εφαρμογής της απόφασης
1425 (2002) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 86).
8. Το Π.Δ. 51/2009 «Εφαρμογή της υπ’ αριθμ. 1772 (2007)
απόφασης του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 67).
9. Το Π.Δ. 74/2010 «Περί εφαρμογής των αποφάσεων
1851 (2008), 1863 (2009) και 1872 (2009) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 134).
10. Το Π.Δ. 75/2010 «Περί εφαρμογής των αποφάσεων
1801 (2008), 1816 (2008) και 1831 (2008) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 134).
11. Το Π.Δ. 28/2012 «Περί εφαρμογής της απόφασης
1844 (2008) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 60).
12. Το Π.Δ. 18/2014 «Εφαρμογή των αποφάσεων 1897
(2009), 1910 (2010) και 1916 (2010) του Συμβουλίου Ασφα−
λείας του Οργανισμού Ηνωμένων Εθνών (Ο.Η.Ε.)» (Α΄ 26).
13. Το Π.Δ. 37/2014 «Περί εφαρμογής των αποφάσεων
2002 (2011) και 2036 (2012) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 69).
14. Το Π.Δ. 78/2014 «Περί εφαρμογής της απόφασης
2060 (2012) του Συμβουλίου Ασφαλείας του Οργανισμού
Ηνωμένων Εθνών (Ο.Η.Ε.)» (Α΄ 122).
15. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
16. Τις υπ’ αριθ. 8/2014 και 226/2014 γνωμοδοτήσεις του
Συμβουλίου της Επικρατείας μετά από πρόταση των
Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου, αποφασίζουμε:
Άρθρο 1
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013)
και για χρονική περίοδο δώδεκα μηνών από την ημε−
ρομηνία αυτή, τα μέτρα που επιβλήθηκαν με το άρ−
θρο Μόνο του Προεδρικού διατάγματος 334/1993 (Α΄
143) και τα οποία εξειδικεύθηκαν περαιτέρω βάσει του
άρθρου Μόνου του Προεδρικού διατάγματος 54/2005
(Α΄ 86), δεν εφαρμόζονται στις παραδόσεις όπλων ή
στρατιωτικού εξοπλισμού ή στην παροχή συμβουλών,
βοήθειας ή εκπαίδευσης που προορίζονται αποκλει−
στικά για την ανάπτυξη των Δυνάμεων Ασφαλείας της
Ομοσπονδιακής Κυβέρνησης της Σομαλίας και για την
παροχή ασφάλειας για το Σομαλικό λαό, με εξαίρεση
τις παραδόσεις των αντικειμένων που αναφέρονται στο
παράρτημα της απόφασης 2093 (2013), το οποίο παρα−
τίθεται ως Παράρτημα του παρόντος.
Άρθρο 2
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013),
τα όπλα ή ο στρατιωτικός εξοπλισμός που πωλούνται
ή χορηγούνται αποκλειστικά για την ανάπτυξη των Δυ−
νάμεων Ασφαλείας της Ομοσπονδιακής Κυβέρνησης
της Σομαλίας απαγορεύεται να μεταπωληθούν, να με−

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ταβιβαστούν ή να καταστούν διαθέσιμα για χρήση σε
οποιοδήποτε άτομο ή φορέα που δεν τελεί στην υπη−
ρεσία των Δυνάμεων Ασφαλείας της Ομοσπονδιακής
Κυβέρνησης της Σομαλίας.
Άρθρο 3
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013),
οι αρμόδιες ελληνικές αρχές επαγρυπνούν σχετικά
με οποιαδήποτε άμεση ή έμμεση προμήθεια, πώληση
ή μεταφορά στη Σομαλία αντικειμένων τα οποία δεν
υπόκεινται στα μέτρα που επιβλήθηκαν με το άρθρο
Μόνο του Προεδρικού διατάγματος 334/1993 (Α΄ 143) και
τα οποία εξειδικεύθηκαν περαιτέρω βάσει του άρθρου
Μόνου του Προεδρικού διατάγματος 54/2005 (Α΄ 86).
Άρθρο 4
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013),
τα μέτρα που επιβλήθηκαν με το άρθρο Μόνο του Προ−
εδρικού διατάγματος 334/1993 (Α΄ 143) και τα οποία
εξειδικεύθηκαν περαιτέρω βάσει του άρθρου Μόνου του
Προεδρικού διατάγματος 54/2005 (Α΄ 86), δεν εφαρμόζο−
νται στις παραδόσεις όπλων ή στρατιωτικού εξοπλισμού
ή στην παροχή βοήθειας που προορίζονται αποκλει−
στικά για την υποστήριξη των στρατηγικών εταίρων
της Αποστολής της Αφρικανικής Ένωσης στη Σομαλία
(AMISOM) ή για χρήση από αυτούς, που επιχειρούν απο−
κλειστικά υπό τη Στρατηγική Αντίληψη της Αφρικανικής
Ένωσης της 5ης Ιανουαρίου 2012 και σε συνεργασία και
συντονισμό με την Αποστολή της Αφρικανικής Ένωσης
στη Σομαλία (AMISOM).
Άρθρο 5
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Ορ−
γανισμού Ηνωμένων Εθνών (Ο.Η.Ε.) η απόφαση 2093
(2013), τα μέτρα που επιβλήθηκαν με το άρθρο Μόνο
του Προεδρικού διατάγματος 334/1993 (Α΄ 143) και τα
οποία εξειδικεύθηκαν περαιτέρω βάσει του άρθρου Μό−
νου του Προεδρικού διατάγματος 54/2005 (Α΄ 86), δεν
εφαρμόζονται στις προμήθειες όπλων ή στρατιωτικού
εξοπλισμού ή στην παροχή βοήθειας που προορίζονται
αποκλειστικά για την υποστήριξη του προσωπικού του
Οργανισμού Ηνωμένων Εθνών ή για χρήση από αυτό,
συμπεριλαμβανομένου του Πολιτικού Γραφείου του
Οργανισμού Ηνωμένων Εθνών για τη Σομαλία ή της
διαδόχου αποστολής αυτού.
Άρθρο 6
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013), οι
αρμόδιες ελληνικές αρχές δύνανται να γνωστοποιήσουν
στην Επιτροπή η οποία συστάθηκε δυνάμει των αποφά−
σεων 751 (1992) και 1907 (2009) του Συμβουλίου Ασφαλεί−
ας του Ο.Η.Ε., προς ενημέρωσή της, τουλάχιστον πέντε
ημέρες εκ των προτέρων, οποιεσδήποτε παραδόσεις
όπλων ή στρατιωτικού εξοπλισμού ή παροχή βοηθείας
που προορίζονται αποκλειστικά για τις Δυνάμεις Ασφα−
λείας της Ομοσπονδιακής Κυβέρνησης της Σομαλίας,
όπως επιτρέπεται από το άρθρο 1 του παρόντος, πα−
ρέχοντας λεπτομερή στοιχεία αυτών των παραδόσεων

6651

ή της βοήθειας και του συγκεκριμένου τόπου παράδο−
σης στη Σομαλία. Η γνωστοποίηση αυτή λαμβάνει χώρα
εφόσον δεν έχει προβεί σε τέτοια γνωστοποίηση η ίδια
η Ομοσπονδιακή Κυβέρνηση της Σομαλίας, σύμφωνα
με την παράγραφο 38 της απόφασης 2093 (2013) του
Συμβουλίου Ασφαλείας και αφού οι αρμόδιες ελληνικές
αρχές πληροφορήσουν την Ομοσπονδιακή Κυβέρνηση
της Σομαλίας περί της πρόθεσής τους να προβούν στη
γνωστοποίηση. Η γνωστοποίηση συμπεριλαμβάνει όλες
τις σχετικές πληροφορίες, συμπεριλαμβανομένου, όπου
μπορεί να εφαρμοστεί, του τύπου και της ποσότητας
των όπλων, των πυρομαχικών, του στρατιωτικού εξο−
πλισμού και του υλικού που πρόκειται να παραδοθεί,
καθώς και την προτεινόμενη ημερομηνία παράδοσης.
Άρθρο 7
Από την 6η Μαρτίου 2013, ημερομηνία κατά την οποία
υιοθετήθηκε από το Συμβούλιο Ασφαλείας του Οργανι−
σμού Ηνωμένων Εθνών (Ο.Η.Ε.) η απόφαση 2093 (2013),
τα μέτρα των άρθρων 1, 3 και 6 του Προεδρικού δια−
τάγματος 28/2012 (Α΄ 60) εφαρμόζονται σε άτομα και
οι διατάξεις των άρθρων 3 και 6 του προαναφερθέντος
Προεδρικού διατάγματος εφαρμόζονται σε φορείς που
έχουν καθοριστεί από την Επιτροπή, η οποία συστάθηκε
δυνάμει των αποφάσεων 751 (1992) και 1907 (2009) του
Συμβουλίου Ασφαλείας του Ο.Η.Ε. εφόσον τούτοι:
(α) Εμπλέκονται σε ενέργειες ή παρέχουν υποστήριξη
σε ενέργειες που απειλούν την ειρήνη, την ασφάλεια ή
τη σταθερότητα της Σομαλίας, συμπεριλαμβανομένων
ενεργειών οι οποίες απειλούν τη διαδικασία ειρήνευσης
και συμφιλίωσης στη Σομαλία ή απειλούν την Ομοσπον−
διακή Κυβέρνηση της Σομαλίας ή την Αποστολή της
Αφρικανικής Ένωσης στη Σομαλία (AMISOM) δια της
βίας.
(β) Έχουν ενεργήσει κατά παράβαση του εμπάργκο
όπλων που επιβλήθηκε με το άρθρο Μόνο του Προεδρι−
κού διατάγματος 334/1993 (Α΄ 143), το οποίο εξειδικεύθη−
κε περαιτέρω βάσει του άρθρου Μόνου του Προεδρικού
διατάγματος 54/2005 (Α΄86), όπως τροποποιήθηκε με
τα άρθρα 1 έως 6 του παρόντος ή έχουν ενεργήσει
κατά παράβαση των περιορισμών επαναπώλησης και
μεταβίβασης όπλων που παρατίθενται στο άρθρο 2 του
παρόντος.
(γ) Παρεμποδίζουν την παράδοση ανθρωπιστικής βο−
ήθειας στη Σομαλία ή την πρόσβαση σε ανθρωπιστική
βοήθεια στη Σομαλία ή τη διανομή της.
(δ) Είναι πολιτικοί ή στρατιωτικοί ηγέτες που στρα−
τολογούν ή χρησιμοποιούν παιδιά σε ένοπλες συρρά−
ξεις στη Σομαλία κατά παράβαση του εφαρμοστέου
διεθνούς δικαίου.
(ε) Ευθύνονται για παραβιάσεις του εφαρμοστέου διε−
θνούς δικαίου στη Σομαλία, σχετικά με τη στοχοποίηση
αμάχων, συμπεριλαμβανομένων των παιδιών και των
γυναικών σε καταστάσεις ένοπλης σύρραξης, συμπε−
ριλαμβανομένων των δολοφονιών και των ακρωτηρια−
σμών, της σεξουαλικής βίας και της βίας που βασίζεται
στη διαφορά φύλου, των επιθέσεων σε σχολεία και
νοσοκομεία και της απαγωγής και του αναγκαστικού
εκτοπισμού.
Παράρτημα
1. Πύραυλοι εδάφους αέρος, συμπεριλαμβανομέ−
νων φορητών συστημάτων αντιαεροπορικής άμυνας
(MANPADS).

6652

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

2. Όπλα, ολμοβόλα και πυροβόλα διαμετρήματος με−
γαλυτέρου των 12,7 χλστ και πυρομαχικά και εξαρτή−
ματα ειδικά σχεδιασμένα για αυτά. (Σε αυτά δεν περι−
λαμβάνονται οι επωμιζόμενοι εκτοξευτές αντιαρματικών
ρουκετών, όπως οι RPG ή τα LAWs, οι οπλοβoμβίδες ή
οι εκτοξευτές βομβίδων).
3. Όλμοι διαμετρήματος μεγαλυτέρου των 82 χλστ.
4. Αντιαρματικά κατευθυνόμενα όπλα, συμπεριλαμβα−
νομένων των αντιαρματικών κατευθυνομένων πυραύ−
λων (ATGMs) και των πυρομαχικών και εξαρτημάτων
τα οποία είναι ειδικώς σχεδιασμένα για αυτά.
5. Γομώσεις και συσκευές που προορίζονται για στρα−
τιωτική χρήση και περιέχουν ενεργειακά υλικά, νάρκες
και σχετικό υλικό.
6. Στόχαστρα με ικανότητα νυκτερινής όρασης.
Στον Υπουργό Εξωτερικών αναθέτουμε τη δημοσίευση
του παρόντος διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 26 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ ΝΙΚΟΛΑΟΣ–ΓΕΩΡΓΙΟΣ ΔΕΝΔΙΑΣ
ΥΠΟΔΟΜΩΝ, ΜΕΤΑΦΟΡΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ

ΚΑΙ ΔΙΚΤΥΩΝ

ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ

ΝΑΥΤΙΛΙΑΣ

ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

F
(3)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 132
Eφαρμογή της απόφασης 2087 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.), όπως κυρώθηκε με τον
Α.Ν. 585/1945 (Α΄ 242).
2. Το άρθρο 1 παρ. 1 του Α.Ν. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄ 49).
4. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.Δ/τος 63/2005 (Α΄ 98).

5. Την από 8 Μαρτίου 2013 απόφαση του Υπουργού
Εξωτερικών Φ.4980/ΑΣ 11778 «Απόφαση 2087 (2013) του
Συμβουλίου Ασφαλείας Ο.Η.Ε. σχετικά με τη Λαϊκή Δη−
μοκρατία της Κορέας» (Α΄ 67).
6. Το Προεδρικό διάταγμα 151/2007 «Εφαρμογή της
απόφασης 1695 (2006) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 194).
7. Το Προεδρικό διάταγμα 85/2009 «Εφαρμογή της υπ’
αριθμ. 1718 (2006) απόφασης του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 113).
8. Το Προεδρικό διάταγμα 13/2013 «Περί εφαρμογής
της απόφασης 1874 (2009) του Συμβουλίου Ασφαλείας
του Οργανισμού Ηνωμένων Εθνών (Ο.Η.Ε.)» (Α΄ 39).
9. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
10. Τις υπ’ αριθμ. 16/2014 και 228/2014 γνωμοδοτήσεις
του Συμβουλίου της Επικρατείας μετά από πρόταση των
Υπουργών Εξωτερικών, Οικονομικών, Εθνικής Άμυνας,
Ανάπτυξης και Ανταγωνιστικότητας, Υποδομών, Μετα−
φορών και Δικτύων, Δικαιοσύνης, Διαφάνειας και Ανθρω−
πίνων Δικαιωμάτων, Δημόσιας Τάξης και Προστασίας
του Πολίτη και Ναυτιλίας και Αιγαίου, αποφασίζουμε:
Άρθρο 1
1. Τα μέτρα του άρθρου 4 του Προεδρικού διατάγμα−
τος 85/2009 (Α΄113) εφαρμόζονται στα άτομα και τους
φορείς που αναφέρονται στα Παραρτήματα Ι και ΙΙ της
απόφασης 2087 (2013) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.), τα οποία παρα−
τίθενται ως Παραρτήματα Α και Β του παρόντος.
2. Τα μέτρα του άρθρου 5 του Προεδρικού διατάγμα−
τος 85/2009 (Α΄ 113) εφαρμόζονται στα άτομα που ανα−
φέρονται στο Παράρτημα Ι της απόφασης 2087 (2013)
του Συμβουλίου Ασφαλείας του Οργανισμού Ηνωμένων
Εθνών (Ο.Η.Ε.), το οποίο παρατίθεται ως Παράρτημα Α
του παρόντος.
Άρθρο 2
Τα μέτρα των άρθρων 1, 2 και 3 του Προεδρικού δι−
ατάγματος 85/2009 (Α΄ 113) εφαρμόζονται στα αντικεί−
μενα που αναφέρονται στις Ενημερωτικές Εγκυκλίους
INFCIRC/254/Rev.11/Part 1 και INFCIRC/254/Rev.8/Part 2,
καθώς και στο έγγραφο S/2012/947 του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.),
που μπορούν να ανευρεθούν στο διαδικτυακό τόπο
της Επιτροπής που συστήθηκε βάσει της παραγρά−
φου 12 της απόφασης 1718 (2006): http://www.un.org/sc/
committees/1718/xportimport_list.shtml.
Άρθρο 3
Οι αρμόδιες ελληνικές αρχές δύνανται να κατάσχουν
και να διαθέτουν αντικείμενα σύμφωνα με τις σχετικές
διατάξεις των Προεδρικών διαταγμάτων 85/2009 (Α΄ 113),
13/2013 (Α΄ 39) και του παρόντος, οι δε μέθοδοι διάθεσης
συμπεριλαμβάνουν, μεταξύ άλλων, την καταστροφή, την
αχρήστευση, την αποθήκευση ή τη μεταφορά σε άλλο
Κράτος εκτός των Κρατών προέλευσης ή προορισμού
προς διάθεση.
Άρθρο 4
Στο πλαίσιο των μέτρων που επιβλήθηκαν με τα Προ−
εδρικά διατάγματα 85/2009 (Α΄ 113) και 13/2013 (Α΄ 39),
απαγορεύεται η μεταφορά οποιωνδήποτε αντικειμένων

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
για τα οποία οι σχετικές με μία συναλλαγή αρμόδιες
ελληνικές αρχές διαθέτουν πληροφορίες που παρέ−
χουν εύλογους λόγους για να θεωρηθεί ότι άτομο ή
φορέας που έχει οριστεί από το Συμβούλιο Ασφαλείας
του Ο.Η.Ε. ή την Επιτροπή που έχει συσταθεί σύμφωνα
με την παράγραφο 12 της απόφασης 1718 (2006) του
Συμβουλίου Ασφαλείας, είναι ο αποστολέας, ο σκοπού−
μενος αποδέκτης ή ο μεσολαβητής για τη μεταφορά
του αντικείμενου.
Άρθρο 5
Οι αρμόδιες ελληνικές αρχές επαγρυπνούν και επι−
βάλλουν περιορισμούς σχετικά με την είσοδο στο ελ−
ληνικό έδαφος ή τη διέλευση μέσω αυτού ατόμων που
εργάζονται εκ μέρους ή σύμφωνα με οδηγίες ατόμου ή
φορέα που έχει οριστεί από το Συμβούλιο Ασφαλείας
του Ο.Η.Ε. ή την Επιτροπή που έχει συσταθεί σύμφωνα
με την παράγραφο 12 της απόφασης 1718 (2006) του
Συμβουλίου Ασφαλείας.
Άρθρο 6
Οι αρμόδιες ελληνικές αρχές λαμβάνουν τα αναγκαία
μέτρα προκειμένου να διασφαλιστεί ότι δεν ικανοποιεί−
ται καμία απαίτηση που προβάλλεται με πρωτοβουλία
της Λαϊκής Δημοκρατίας της Κορέας ή οποιουδήποτε
προσώπου ή φορέα στη Λαϊκή Δημοκρατία της Κορέας
ή προσώπων ή φορέων που έχουν οριστεί σύμφωνα με
τις αποφάσεις 1718 (2006) και 1874 (2009) του Συμβου−
λίου Ασφαλείας του Ο.Η.Ε., οι οποίες εφαρμόζονται με
τα Προεδρικά διατάγματα 85/2009 (Α΄ 113) και 13/2013 (Α΄
39) αντίστοιχα, ή οποιουδήποτε προσώπου προβάλλει
απαιτήσεις μέσω ή προς όφελος οποιουδήποτε τέτοιου
προσώπου ή φορέα, σε σχέση με οποιαδήποτε σύμβαση
ή άλλη συναλλαγή, σε περίπτωση που η εκτέλεσή τους
αποτράπηκε λόγω των μέτρων που επιβλήθηκαν με τα
Προεδρικά διατάγματα 85/2009 (Α΄ 113) και 13/2013 (Α΄ 39).
Άρθρο 7
Τα μέτρα του παρόντος ισχύουν από την 22α Ιανουαρί−
ου 2013, ημερομηνία κατά την οποία υιοθετήθηκε από το
Συμβούλιο Ασφαλείας του Ο.Η.Ε. η απόφαση 2087 (2013).
Παράρτημα I
Ταξιδιωτική απαγόρευση / Δέσμευση περιουσιακών
στοιχείων
1. PAEK CHANG−HO
α. Περιγραφή: ανώτατος αξιωματούχος και επικεφα−
λής του κέντρου ελέγχου δορυφόρων της Κορεατικής
Επιτροπής Διαστημικής Τεχνολογίας (Korean Committee
for Space Technology).
β. Άλλα ονόματα: Pak Chang−Ho· Paek Ch’ang−Ho.
γ. Στοιχεία ταυτοποίησης: Διαβατήριο: 381420754·
Ημερομηνία έκδοσης διαβατηρίου: 7 Δεκεμβρίου 2011·
Ημερομηνία λήξης διαβατηρίου: 7 Δεκεμβρίου 2016·
Ημερομηνία Γέννησης: 18 Ιουνίου 1964· Τόπος Γέννησης:
Kaesong, Λαϊκή Δημοκρατία της Κορέας.
2. CHANG MYONG−CHIN
α. Περιγραφή: Γενικός Διευθυντής του Σταθμού Εκτό−
ξευσης Δορυφόρων Sohae και επικεφαλής του κέντρου
εκτόξευσης στο οποίο έλαβαν χώρα οι εκτοξεύσεις της
13ης Απριλίου και 12ης Δεκεμβρίου 2012.
β. Άλλα ονόματα: Jang Myong−Jin.
γ. Στοιχεία ταυτοποίησης: Ημερομηνία Γέννησης: 1966·
Εναλλακτική ημερομηνία γέννησης: 1965.

6653

3. RA KY’ONG−SU
α. Περιγραφή: O Ra Ky’ong−Su είναι αξιωματούχος
της Εμπορικής Τράπεζας Tanchon (Tanchon Commercial
Bank, TCB). Με την ιδιότητα αυτή, διευκόλυνε συναλ−
λαγές για την Εμπορική Τράπεζα Tanchon (TCB). Η
Tanchon ορίστηκε από την Επιτροπή που συστάθηκε
με την παράγραφο 12 της απόφασης 1718 (2006) του
Συμβουλίου Ασφαλείας τον Απρίλιο του 2009 ως ο κύ−
ριος οικονομικός φορέας της Λαϊκής Δημοκρατίας της
Κορέας που είναι υπεύθυνος για την πώληση συμβα−
τικών όπλων, βαλλιστικών πυραύλων και αγαθών που
σχετίζονται με τη συναρμολόγηση και την κατασκευή
των εν λόγω όπλων.
4. KIM KWANG−IL
α. Περιγραφή: O Kim Kwang−il είναι αξιωματούχος της
Εμπορικής Τράπεζας Tanchon (Tanchon Commercial
Bank, TCB). Με αυτή την ιδιότητα, διευκόλυνε συναλ−
λαγές για την Εμπορική Τράπεζα Tanchon (TCB) και την
Korea Mining Development Trading Corporation (KOMID).
Η Tanchon ορίστηκε από την Επιτροπή που συστάθη−
κε με την παράγραφο 12 της απόφασης 1718 (2006)
του Συμβουλίου Ασφαλείας τον Απρίλιο του 2009 ως
ο κύριος οικονομικός φορέας της Λαϊκής Δημοκρατί−
ας της Κορέας που είναι υπεύθυνος για την πώληση
συμβατικών όπλων, βαλλιστικών πυραύλων και αγαθών
που σχετίζονται με τη συναρμολόγηση και την κατα−
σκευή των εν λόγω όπλων. Η KOMID ορίστηκε από την
Επιτροπή τον Απρίλιο του 2009 και είναι ο κυριότερος
έμπορος όπλων και κύριος εξαγωγέας αγαθών και εξο−
πλισμού που σχετίζονται με βαλλιστικούς πυραύλους και
συμβατικά όπλα της Λαϊκής Δημοκρατίας της Κορέας.
Παράρτημα II
Δέσμευση περιουσιακών στοιχείων
1. ΚΟΡΕΑΤΙΚΗ ΕΠΙΤΡΟΠΗ ΔΙΑΣΤΗΜΙΚΗΣ ΤΕΧΝΟΛΟΓΙΑΣ
(KOREAN COMMITTEE FOR SPACE TECHNOLOGY)
α. Περιγραφή: Η Κορεατική Επιτροπή Διαστημικής
Τεχνολογίας (ΚΕΔΤ, Korean Committee for Space
Technology, KCST) οργάνωσε τις εκτοξεύσεις της Λα−
ϊκής Δημοκρατίας της Κορέας, την 13η Απριλίου 2012
και 12η Δεκεμβρίου 2012 μέσω του κέντρου ελέγχου
δορυφόρων και της περιοχής εκτόξευσης Sohae.
β. Άλλες ονομασίες: Επιτροπή της Λαϊκής Δημοκρα−
τίας της Κορέας για τη Διαστημική Τεχνολογία (DPRK
Committee for Space Technology)· Υπουργείο Διαστημι−
κής Τεχνολογίας της Λαϊκής Δημοκρατίας της Κορέας
(Department of Space Technology of the DPRK)· Επιτροπή
για τη Διαστημική Τεχνολογία (Committee for Space
Technology)· KCST.
γ. Έδρα: Πιονγιάνγκ (Pyongyang), Λαϊκή Δημοκρατίας
της Κορέας.
2. ΤΡΑΠΕΖΑ EAST LAND (BANK OF EAST LAND)
α. Περιγραφή: Το χρηματοπιστωτικό ίδρυμα Τράπεζα
East Land (Bank of East Land) της Λαϊκής Δημοκρατίας
της Κορέας διευκολύνει συναλλαγές που σχετίζονται
με όπλα για, και λοιπή υποστήριξη προς, τον κατα−
σκευαστή και εξαγωγέα όπλων Green Pine Associated
Corporation (Green Pine). Η Τράπεζα East Land (Bank of
East Land) έχει συνεργαστεί ενεργά με την Green Pine
για τη μεταφορά κεφαλαίων με τρόπο που παρακά−
μπτει τις κυρώσεις. Το 2007 και 2008, η Τράπεζα East
Land (Bank of East Land) διευκόλυνε συναλλαγές που
εμπλέκουν την Green Pine και Ιρανικά χρηματοπιστωτι−

6654

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

κά ιδρύματα, συμπεριλαμβανομένης της Τράπεζας Melli
(Bank Melli) και της Τράπεζας Sepah (Bank Sepah). Το
Συμβούλιο Ασφαλείας με την απόφαση 1747 (2007), η
οποία εφαρμόζεται με το Π.Δ. 27/2012 (Α΄ 60), όρισε την
Τράπεζα Sepah (Bank Sepah) ως παρέχουσα υποστήρι−
ξη στο πρόγραμμα βαλλιστικών πυραύλων του Ιράν. Η
Green Pine ορίστηκε από την Επιτροπή που συστάθηκε
με την παράγραφο 12 της απόφασης 1718 (2006) του
Συμβουλίου Ασφαλείας τον Απρίλιο του 2012.
β. Άλλες ονομασίες: ΤΡΑΠΕΖΑ Dongbang (Dongbang
BANK)· TONGBANG U’NHAENG· ΤΡΑΠΕΖΑ TONGBANG
(TONGBANG BANK).
γ. Έδρα: Τ.Θ. 32 (P.O. Box 32), Κτίριο BEL (BEL Building),
Jonseung−Dung, Περιφέρεια Moranbong (Moranbong
District), Πιονγιάνγκ (Pyongyang), Λαϊκή Δημοκρατία της
Κορέας.
3. KOREA KUMRYONG TRADING CORPORATION
α. Περιγραφή: Χρησιμοποιήθηκε ως εναλλακτική
ονομασία από την Korea Mining Development Trading
Corporation (KOMID) για τη διεξαγωγή δραστηριοτήτων
περί προμηθειών. Η KOMID ορίστηκε από την Επιτροπή
που συστάθηκε με την παράγραφο 12 της απόφασης
1718 (2006) του Συμβουλίου Ασφαλείας τον Απρίλιο του
2009 και είναι ο κυριότερος έμπορος όπλων και κύριος
εξαγωγέας αγαθών και εξοπλισμού που σχετίζονται με
βαλλιστικούς πυραύλους και συμβατικά όπλα της Λαϊκής
Δημοκρατίας της Κορέας.
4. TOSONG TECHNOLOGY TRADING CORPORATION
α. Περιγραφή: Η Korea Mining Development Corporation
(KOMID) είναι η μητρική εταιρεία της Tosong Technology
Trading Corporation. Η KOMID ορίστηκε από την Επιτρο−
πή που συστάθηκε με την παράγραφο 12 της απόφασης
1718 (2006) του Συμβουλίου Ασφαλείας τον Απρίλιο του
2009 και είναι ο κυριότερος έμπορος όπλων και κύριος
εξαγωγέας αγαθών και εξοπλισμού που σχετίζονται με
βαλλιστικούς πυραύλους και συμβατικά όπλα της Λαϊκής
Δημοκρατίας της Κορέας.
β. Έδρα: Πιονγιάνγκ (Pyongyang), Λαϊκή Δημοκρατία
της Κορέας.
5. KOREA RYONHA MACHINERY JOINT VENTURE
CORPORATION
α. Περιγραφή: Η Korea Ryonbong General Corporation
είναι η μητρική εταιρεία της Korea Ryonha Machinery
Joint Venture Corporation. Η Korea Ryonbong General
Corporation ορίστηκε από την Επιτροπή που συστάθηκε
με την παράγραφο 12 της απόφασης 1718 (2006) του
Συμβουλίου Ασφαλείας τον Απρίλιο του 2009 και απο−
τελεί συγκρότημα αμυντικών επιχειρήσεων που ειδικεύ−
εται στις προμήθειες για τις αμυντικές βιομηχανίες της

Λαϊκής Δημοκρατίας της Κορέας και την υποστήριξη
των πωλήσεων της χώρας αυτής, που σχετίζονται με
στρατιωτικά ζητήματα.
β. Άλλες ονομασίες: CHOSUN YUNHA MACHINERY
JOINT OPERATION COMPANY· KOREA RYENHA
MACHINERY J/V CORPORATION· RYONΗA MACHINERY
JOINT VENTURE CORPORATION.
γ. Έδρα: Κεντρική Περιφέρεια (Central District), Πιον−
γιάνγκ (Pyongyang), Λαϊκή Δημοκρατία της Κορέας·
Mangungdae−gu, Πιονγιάνγκ, Λαϊκή Δημοκρατία της Κο−
ρέας· Περιφέρεια Mangyοngdae (Mangyongdae District),
Πιονγιάνγκ, Λαϊκή Δημοκρατία της Κορέας.
6. LEADER (HONG KONG) INTERNATIONAL
α. Περιγραφή: Διευκολύνει τις αποστολές εκ μέρους
της Korea Mining Development Trading Corporation
(KOMID). Η KOMID ορίστηκε από την Επιτροπή που συ−
στάθηκε με την παράγραφο 12 της απόφασης 1718 (2006)
του Συμβουλίου Ασφαλείας τον Απρίλιο του 2009 και
είναι ο κυριότερος έμπορος όπλων και κύριος εξαγω−
γέας αγαθών και εξοπλισμού που σχετίζονται με βαλ−
λιστικούς πυραύλους και συμβατικά όπλα της Λαϊκής
Δημοκρατίας της Κορέας.
β. Άλλες ονομασίες: Leader International Trading Limited.
γ. Έδρα: Γραφείο (Room) 1610, Πύργος Nan Fung (Nan
Fung Tower), Οδός Des Voeux 173 (173 Des Voeux Road),
Χονγκ−Κονγκ.
Στον Υπουργό Εξωτερικών αναθέτουμε τη δημοσίευση
του παρόντος διατάγματος, στον ίδιο δε Υπουργό και
στους Υπουργούς Οικονομικών, Εθνικής Άμυνας, Ανά−
πτυξης και Ανταγωνιστικότητας, Υποδομών, Μεταφορών
και Δικτύων, Δικαιοσύνης, Διαφάνειας και Ανθρωπίνων
Δικαιωμάτων, Δημόσιας Τάξης και Προστασίας του Πο−
λίτη και Ναυτιλίας και Αιγαίου την εκτέλεσή του.
Αθήνα, 26 Σεπτεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΞΩΤΕΡΙΚΩΝ

ΟΙΚΟΝΟΜΙΚΩΝ

ΕΥΑΓΓΕΛΟΣ ΒΕΝΙΖΕΛΟΣ

ΓΚΙΚΑΣ ΧΑΡΔΟΥΒΕΛΗΣ

ΕΘΝΙΚΗΣ ΑΜΥΝΑΣ

ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΔΗΜΗΤΡΙΟΣ ΑΒΡΑΜΟΠΟΥΛΟΣ ΝΙΚΟΛΑΟΣ–ΓΕΩΡΓΙΟΣ ΔΕΝΔΙΑΣ
ΥΠΟΔΟΜΩΝ, ΜΕΤΑΦΟΡΩΝ

ΔΙΚΑΙΟΣΥΝΗΣ, ΔΙΑΦΑΝΕΙΑΣ

ΚΑΙ ΔΙΚΤΥΩΝ

ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΜΙΧΑΗΛ ΧΡΥΣΟΧΟΪΔΗΣ

ΧΑΡΑΛΑΜΠΟΣ ΑΘΑΝΑΣΙΟΥ

ΔΗΜΟΣΙΑΣ ΤΑΞΗΣ

ΝΑΥΤΙΛΙΑΣ

ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ

ΚΑΙ ΑΙΓΑΙΟΥ

ΒΑΣΙΛΕΙΟΣ ΚΙΚΙΛΙΑΣ

ΜΙΛΤΙΑΔΗΣ ΒΑΡΒΙΤΣΙΩΤΗΣ

6656

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή
2.250 €

Α΄

225 €

Δ΄

160 €

Α.Ε.−Ε.Π.Ε.

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002093009140008*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

