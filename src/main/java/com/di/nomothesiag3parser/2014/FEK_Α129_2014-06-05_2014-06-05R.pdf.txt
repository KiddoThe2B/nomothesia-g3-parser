Signature Not
Verified
Digitally signed by
THEODOROS MOUMOURIS
Date: 2014.06.05 21:01:44
EEST
Reason: Signed PDF
(embedded)
Location: Athens, Ethniko
Typografio

4015

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 129

ΤΕΥΧΟΣ ΠΡΩΤΟ

5 Ιουνίου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 84
Τροποποίηση της συστατικής πράξης του «Δημοτι−
κού Οργανισμού Προνοίας», όπως συστήθηκε με το
Β.Δ. της 30.12.1955 (ΦΕΚ Α΄ 30/21.1.1956) «Περί συστά−
σεως εν τω Δήμω Ρόδου Ιδρύματος, υπό το όνο−
μα “Δημοτικός Οργανισμός Προνοίας”» και τροπο−
ποιήθηκε με το Π.Δ. 586/1985 «Τροποποίηση του
Β. Δ/τος της 30.12.1955 (ΦΕΚ 30/20−1−56 τ. Α΄) περί
σύστασης παρά τω δήμω Ρόδου Νομού Δωδεκανή−
σου ιδίου Ιδρύματος υπό το όνομα “Δημοτικός Ορ−
γανισμός Πρόνοιας Ρόδου”» (ΦΕΚ Α΄ 206/9−12−1985).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις των άρθρων 226 και επ. του Κώδικα
Δήμων και Κοινοτήτων που έχει κυρωθεί με το άρθρο
πρώτο του Ν. 3463/2006 «Κύρωση του Κώδικα Δήμων
και Κοινοτήτων» (Α΄ 114), όπως ισχύουν.
2. Τις διατάξεις του Ν. 3852/2010 «Νέα Αρχιτεκτονική
της Αυτοδιοίκησης και της Αποκεντρωμένης Διοίκησης
– Πρόγραμμα Καλλικράτης» (Α΄ 87).
3. Τις διατάξεις του άρθρου 22 παρ. 3 του Ν. 2362/1995
«Περί Δημοσίου Λογιστικού, ελέγχου των δαπανών του
Κράτους και άλλες διατάξεις» (Α΄ 247) και τα Κυβερ−
νητικά Όργανα που κυρώθηκε με το άρθρο πρώτο του
Π.Δ. 63/2005 (Α΄ 98).
5. Το Π.Δ. 65/2011 «Διάσπαση του Υπουργείου Εσωτε−
ρικών, Αποκέντρωσης και Ηλεκτρονικής Διακυβέρνησης
στα Υπουργεία: α) Εσωτερικών και β) Διοικητικής Μεταρ−
ρύθμισης και Ηλεκτρονικής Διακυβέρνησης, συγχώνευση
των Υπουργείων Οικονομίας, Ανταγωνιστικότητας και
Ναυτιλίας και Θαλασσίων Υποθέσεων, Νήσων και Αλι−
είας στο Υπουργείο Ανάπτυξης, Ανταγωνιστικότητας
και Ναυτιλίας και μεταφορά στον Πρωθυπουργό των
Γενικών Γραμματειών Ενημέρωσης και Επικοινωνίας και
στο Υπουργείο Παιδείας, Δια Βίου Μάθησης και Θρησκευ−
μάτων της Γενικής Γραμματείας Νέας Γενιάς» (Α΄ 147).
6. Το Π.Δ. 85/2012 «Ίδρυση και μετονομασία Υπουργεί−
ων, μεταφορά και κατάργηση υπηρεσιών» (Α΄ 141).
7. Το Π.Δ. 119/2013 «Διορισμός Αντιπροέδρου της Κυ−
βέρνησης, Υπουργών, Αναπληρωτών Υπουργών και Υφυ−
πουργών» (Α΄ 153).

8. Τη με αριθμό Υ48/2.7.2012 απόφαση του Πρωθυ−
πουργού «Καθορισμός αρμοδιοτήτων του Αναπληρωτή
Υπουργού Οικονομικών Χρήστου Σταϊκούρα» (Β΄ 2105).
9. Τη με αριθμό οικ. 22365/97/5.7.2013 Κοινή Απόφαση
του Πρωθυπουργού και του Υπουργού Εργασίας, Κοι−
νωνικής Ασφάλισης και Πρόνοιας «Καθορισμός αρμοδι−
οτήτων Υφυπουργού Εργασίας Κοινωνικής Ασφάλισης
και Πρόνοιας Βασιλείου Κεγκέρογλου » (Β΄ 1667).
10. Τη με αριθμό οικ. 3402/3.7.2013 Κοινή Απόφαση
του Πρωθυπουργού και του Υπουργού Υγείας «Ανάθεση
αρμοδιοτήτων στον Υφυπουργό Υγείας Αντώνιο Μπέζα»
(Β΄ 1642).
11. Τη με αριθμό 760/2011 απόφαση του Δημοτικού
Συμβουλίου του Δήμου Ρόδου.
12. Το γεγονός ότι από την εφαρμογή των διατάξεων
του παρόντος διατάγματος προκαλείται ετησίως δαπάνη
σε βάρος του προϋπολογισμού του Δήμου Ρόδου ύψους
2.500.000 ευρώ, κατ’ ανώτατο όριο, η οποία εγγράφεται
στον Κ.Α. 02.00.6715.01 του προϋπολογισμού του.
13. Τη με αριθμό 90/2012 γνωμοδότηση του Συμβου−
λίου της Επικρατείας, με πρόταση της Αναπληρώτρι−
ας Υπουργού Εσωτερικών και του Υπουργού Υγείας
και Κοινωνικής Αλληλεγγύης, καθώς και τη με αριθμό
18/2014 γνωμοδότηση του Συμβουλίου της Επικρατείας,
με πρόταση του Υπουργού Εσωτερικών, του Αναπληρω−
τή Υπουργού Οικονομικών του Υφυπουργού Εργασίας,
Κοινωνικής Ασφάλισης και Πρόνοιας και του Υφυπουρ−
γού Υγείας, αποφασίζουμε:
Άρθρο 1
Η παράγραφος 2 του Άρθρου μόνου του Β. Δ/τος της
30.12.1955 «Περί συστάσεως εν τω δήμω Ρόδου ιδρύμα−
τος υπό το όνομα “Δημοτικός Οργανισμός Προνοίας”»,
όπως αντικαταστάθηκε από το Π.Δ. 586/1985 «Τροποποί−
ηση του Β. Δ/τος της 30.12.1955 περί συστάσεως παρά
τω δήμω Ρόδου Νομού Δωδεκανήσου ιδίου ιδρύματος
υπό το όνομα “Δημοτικός Οργανισμός Πρόνοιας Ρόδου”»,
αντικαθίσταται ως εξής:
«2. Στους σκοπούς του Ιδρύματος περιλαμβάνονται:
α. Η ίδρυση και λειτουργία βρεφονηπιακών σταθμών.
β. Η ίδρυση και λειτουργία Κέντρου οικογενειακού
προγραμματισμού.
γ. Η παροχή υπηρεσιών πρωτοβάθμιας φροντίδας
υγείας στους κατοίκους του Δήμου Ρόδου.

4016

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

δ. Η δημιουργία χώρου μαγειρείων για παρασκευή
συσσιτίου απόρων καθώς και χώρου εστίασης.
ε. Η παροχή εκτάκτων χρηματικών βοηθημάτων και
πρακτικής συμπαράστασης για επαγγελματική απο−
κατάσταση σε όσους μόνιμους κατοίκους του Δήμου
Ρόδου έχουν έκτακτες και επείγουσες ανάγκες υγείας
και επιβίωσης και που αδυνατούν αποδεδειγμένα να τις
αντιμετωπίσουν μόνοι τους.
στ. Η διαφώτιση για το θέμα της Μεσογειακής Αναι−
μίας και προώθηση προς αντιμετώπιση της ασθένειας
της ιδέας της εθελοντικής αιμοδοσίας, καθώς και δη−
μιουργία κατάστασης εθελοντών αιμοδοτών με ευθύνη
του Δημοτικού Οργανισμού Πρόνοιας.
ζ. Η παροχή συμβουλευτικών υπηρεσιών σε παιδιά,
εφήβους και τις οικογένειές τους που αντιμετωπίζουν
ψυχοκοινωνικά προβλήματα.
η. Η ίδρυση και λειτουργία ξενώνα για πρόσωπα που
έχουν ανάγκη, όπως άστεγα άτομα και κακοποιημένες
γυναίκες.»
Άρθρο 2
Διοίκηση
Η παράγραφος 4 του Άρθρου μόνου του Β. Δ/τος της
30.12.1955 «Περί συστάσεως εν τω δήμω Ρόδου Ιδρύμα−
τος υπό το όνομα “Δημοτικός Οργανισμός Προνοίας”»,
όπως προστέθηκε με το Π.Δ. 586/1985 «Τροποποίηση
του Β. Δ/τος της 30.12.1955 περί συστάσεως παρά τω
δήμω Ρόδου Νομού Δωδεκανήσου ιδίου ιδρύματος υπό
το όνομα “Δημοτικός Οργανισμός Πρόνοιας Ρόδου”»,
αντικαθίσταται ως εξής:
«4. Ο Δημοτικός Οργανισμός Πρόνοιας διοικείται από
Διοικητικό Συμβούλιο που απαρτίζεται από τον Δήμαρ−
χο ή άλλο αιρετό ή μη πρόσωπο που ορίζεται από τον
Δήμαρχο, ως Πρόεδρος, και από δέκα (10) μέλη που
εκλέγονται από το Δημοτικό Συμβούλιο.
Ένα (1) από τα μέλη του εκλέγεται από το Διοικητικό
Συμβούλιο ως Αντιπρόεδρος.
Μέλη του Διοικητικού Συμβουλίου του Ιδρύματος εκλέ−
γονται δύο τουλάχιστον δημοτικοί σύμβουλοι, εκ των
οποίων ο ένας ορίζεται από τη μειοψηφία του Δημο−
τικού Συμβουλίου, ένας τουλάχιστον σύμβουλος της
Δημοτικής Κοινότητας Ρόδου, ένας εκπρόσωπος των
εργαζομένων του ιδρύματος, εφόσον απασχολούνται
περισσότεροι από δέκα (10) εργαζόμενοι. Ο ανωτέρω
εκπρόσωπος προτείνεται από τη γενική συνέλευση των
τακτικών υπαλλήλων εντός προθεσμίας δέκα πέντε (15)
ημερών από την αποστολή της πρόσκλησης.
Σε περίπτωση που ο αριθμός των εργαζομένων είναι
μικρότερος των δέκα (10), τη θέση του καταλαμβάνει
ένας ακόμα δημοτικός σύμβουλος.
Τα λοιπά μέλη του Διοικητικού Συμβουλίου του Ιδρύ−
ματος πρέπει να διαθέτουν ανάλογη επαγγελματική
ή κοινωνική δράση, ή ειδικές γνώσεις ανάλογα με το
σκοπό του Ιδρύματος ή είναι χρήστες των υπηρεσιών
του Ιδρύματος.
Σε περίπτωση που η μειοψηφία δεν υποδείξει σύμβου−
λο ή εκείνος που έχει υποδειχθεί παραιτηθεί χωρίς να
αντικατασταθεί, εκλέγεται σύμβουλος της πλειοψηφίας.
Τα μέλη του Διοικητικού Συμβουλίου είναι Έλληνες
πολίτες ή πολίτες της Ευρωπαϊκής Ένωσης.

Δεν επιτρέπεται να εκλεγούν ή να είναι μέλη του
Διοικητικού Συμβουλίου ιδιώτες που έχουν στερηθεί
τη διαχείριση της περιουσίας τους με τελεσίδικη δι−
καστική απόφαση ή έχουν στερηθεί τα πολιτικά τους
δικαιώματα με αμετάκλητη δικαστική απόφαση και για
όσο διάστημα διαρκεί η στέρηση αυτή, καθώς και όσοι
έχουν καταδικαστεί με αμετάκλητη δικαστική απόφαση
ως αυτουργοί ή συμμέτοχοι σε κακούργημα ή σε κάποιο
από τα πλημμελήματα που αναφέρονται στο άρθρο 146
του Ν. 3463 /2006.
Η εκλογή των μελών του Διοικητικού Συμβουλίου γίνε−
ται κάθε δύο χρόνια και λήγει σε κάθε περίπτωση με την
εγκατάσταση των νέων μελών. Μέσα σε ένα μήνα από
την εγκατάσταση των δημοτικών αρχών για την πρώτη
διετία και ένα μήνα πριν από τη λήξη της θητείας των
μελών του Διοικητικού Συμβουλίου, το Δημοτικό Συμ−
βούλιο συνεδριάζει και εκλέγει με φανερή ψηφοφορία
και απόλυτη πλειοψηφία του συνολικού αριθμού των
μελών του, τα μέλη του Διοικητικού Συμβουλίου του
Ιδρύματος. Κατά τα λοιπά, εφαρμόζονται αναλόγως οι
διατάξεις του άρθρου 92 ή των άρθρων 90 και 109 του
Ν. 3463/2006.
Τα μη αιρετά μέλη του Διοικητικού Συμβουλίου πριν
από την εγκατάσταση ορκίζονται ενώπιον του Προέ−
δρου του Ιδρύματος.
Οι θέσεις μελών του Διοικητικού Συμβουλίου που μέ−
νουν κενές κατά τη διάρκεια της δημοτικής περιόδου
καλύπτονται με μέλη που εκλέγει το δημοτικό συμβού−
λιο μέσα σε οκτώ ημέρες ,αφότου η θέση έμεινε κενή.
Τα μέλη του Διοικητικού Συμβουλίου μπορούν να αντι−
κατασταθούν κατά τη διάρκεια της θητείας τους για
σπουδαίο λόγο, σχετικό με τη λειτουργία του Ιδρύμα−
τος, ύστερα από απόφαση του Διοικητικού Συμβουλίου,
που λαμβάνεται με την πλειοψηφία του συνόλου των
μελών του.
Οι διατάξεις της παραγράφου 5 του άρθρου 73 του
Ν. 3463/2006 εφαρμόζονται αναλόγως και για την ανα−
πλήρωση των μελών του Διοικητικού Συμβουλίου.
Στο ίδρυμα λειτουργεί τριμελής Εκτελεστική Επιτροπή
που αποτελείται από τον Πρόεδρο ή τον Αντιπρόεδρο
και δύο μέλη του Διοικητικού Συμβουλίου.
Τα τακτικά καθώς και δύο αναπληρωματικά μέλη της
Εκτελεστικής Επιτροπής εκλέγονται από το Διοικητικό
Συμβούλιο με σχετική πλειοψηφία και η θητεία τους
είναι διετής.
Η εκλογή γίνεται ευθύς μόλις το Διοικητικό Συμβούλιο
συγκροτηθεί σε σώμα.
Η Εκτελεστική Επιτροπή έχει τις αντίστοιχες αρμοδιό−
τητες της Οικονομικής Επιτροπής του Δήμου, σύμφωνα
με το άρθρο 72 του Ν. 3852/2010.»
Άρθρο 3
Πόροι
Η παράγραφος 3 του Άρθρου μόνου του Β.Δ/τος της
30.12.1955 «Περί συστάσεως εν τω δήμω Ρόδου Ιδρύμα−
τος υπό το όνομα “Δημοτικός Οργανισμός Προνοίας”»,
όπως αντικαταστάθηκε από το Π.Δ. 586/1985 «Τροποποί−
ηση του Β. Δ/τος της 30.12.1955 περί συστάσεως παρά
τω δήμω Ρόδου Νομού Δωδεκανήσου ιδίου ιδρύματος
υπό το όνομα “Δημοτικός Οργανισμός Πρόνοιας Ρόδου”»,
αντικαθίσταται ως εξής:

4017

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
«3. Πόροι του Δημοτικού Οργανισμού Πρόνοιας είναι:
α. Ετήσια επιχορήγηση του Δήμου Ρόδου, στο πλαί−
σιο των δυνατοτήτων του και μέχρι του ποσού των
2.500.000,00 €, κατ’ ανώτατο όριο, η οποία εγγράφεται
στον Κ.Α. 02.00.6715.01 του προϋπολογισμού του Δήμου.
β. Κάθε είδους εισφορές, επιχορηγήσεις, δωρεές, κλη−
ρονομιές και κληροδοσίες.
γ. Εισπράξεις από το αντίτιμο των πραγμάτων ή των
υπηρεσιών που παρέχει το Ίδρυμα.
δ. Πρόσοδοι από την περιουσία του Ιδρύματος, καθώς
και από τη συμμετοχή του σε προγράμματα.»
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως

Στον Υπουργό Εσωτερικών αναθέτουμε τη δημοσίευ−
ση και την εκτέλεση του παρόντος διατάγματος.
Αθήνα, 2 Ιουνίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ ΟΙΚΟΝΟΜΙΚΩΝ

ΕΣΩΤΕΡΙΚΩΝ

ΧΡΗΣΤΟΣ ΣΤΑΪΚΟΥΡΑΣ

ΙΩΑΝΝΗΣ ΜΙΧΕΛΑΚΗΣ

ΥΦΥΠΟΥΡΓΟΣ ΥΓΕΙΑΣ

ΥΦΥΠΟΥΡΓΟΣ ΕΡΓΑΣΙΑΣ,
ΚΟΙΝΩΝΙΚΗΣ ΑΣΦΑΛΙΣΗΣ ΚΑΙ ΠΡΟΝΟΙΑΣ

ΑΝΤΩΝΙΟΣ ΜΠΕΖΑΣ

ΒΑΣΙΛΕΙΟΣ ΚΕΓΚΕΡΟΓΛΟΥ

4018

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ

øîñì õðì÷ì÷ úùððò øì÷ êúìñêöîç÷ øì÷ ïùèêöòì÷ê÷
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:

Τεύχος

Ετήσια έκδοση Τριμηνιαία έκδοση Μηνιαία έκδοση

Τεύχος

Ετήσια έκδοση Τριμηνιαία έκδοση Μηνιαία έκδοση

Α΄

150 €

40 €

15 €

Α.Α.Π.

110 €

30 €

-

Β΄

300 €

80 €

30 €

Ε.Β.Ι.

100 €

−

-

Γ΄

50 €

−

−

Α.Ε.Δ.

5€

−

-

Υ.Ο.Δ.Δ.

50 €

−

−

Δ.Δ.Σ.

200 €

−

20 €

Δ΄

110 €

−

Α.Ε.−Ε.Π.Ε.

−

−

100 €

30 €

• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 €
προσαυξανόμενη κατά 1 € ανά 50 σελίδες.

êøì÷îê÷ ÷ùòöôñê÷ ú.ê.ï.
Τεύχος

Έντυπη μορφή

Τεύχος

Έντυπη μορφή

Τεύχος

Έντυπη μορφή

Α΄

225 €

Δ΄

160 €

Α.Ε.−Ε.Π.Ε.

2.250 €

Β΄

320 €

Α.Α.Π.

160 €

Δ.Δ.Σ.

225 €

Γ΄

65 €

Ε.Β.Ι.

65 €

Α.Σ.Ε.Π.

70 €

Υ.Ο.Δ.Δ.

65 €

Α.Ε.Δ.

10 €

Ο.Π.Κ.

−

• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά
τα ταχυδρομικά έξοδα.
• Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
• Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά
και θα επιστρέφονται.
• Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
• Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
• Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.

Πληροφορίες για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.

Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr

ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01001290506140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

