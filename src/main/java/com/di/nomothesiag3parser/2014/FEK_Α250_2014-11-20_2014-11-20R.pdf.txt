Signature Not
Verified
Digitally signed by
THEODOROS MOUMOURIS
Date: 2014.11.20 19:04:56
EET
Reason: Signed PDF
(embedded)
Location: Athens, Ethniko
Typografio

7647

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 250

ΤΕΥΧΟΣ ΠΡΩΤΟ

20 Νοεμβρίου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 166
Ενσωμάτωση της Οδηγίας 2013/38/ΕΕ (EE L 218/14.8.2013)
του Ευρωπαϊκού Κοινοβουλίου και του Συμβου−
λίου της 12ης Αυγούστου 2013, τροποποίηση του
π.δ. 16/2011 «Έλεγχος των πλοίων από το κράτος λι−
μένα» (Α΄ 36) και του π.δ. 159/2006 «Ίδρυση Σχολής
Επιθεωρητών Ασφαλείας Πλοίων» (Α΄ 168).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 1 παρ. 1, 2, 3 και 4 του
ν. 1338/1983 «Εφαρμογή του κοινοτικού δικαίου» (Α΄ 34),
όπως τροποποιήθηκε από το άρθρο 6 του ν. 1440/1984
(Α΄ 70), του άρθρου 3 του ν. 1338/1983 όπως αντικατα−
στάθηκε από το άρθρο 65 του ν. 1892/1990 (Α΄ 101) και
του άρθρου 4 του ν. 1338/1983, όπως αντικαταστάθηκε
με το άρθρο 6 παρ. 4 του ν. 1440/1984 (Α΄70) και τρο−
ποποιήθηκε με τα άρθρα 7 του ν. 1775/1988 (Α΄ 101), 31
του ν. 2076/1992 (Α΄ 130), 19 του ν. 2367/1995 (Α΄ 261), 22
του ν. 2789/2000 (Α΄ 21), 48 του ν. 3427/2005 (Α΄ 312) και
91 του ν. 3862/2010 (Α΄ 113).
2. Τις διατάξεις του ν. 4150/2013 «Περί ανασυγκρότη−
σης του Υπουργείου Ναυτιλίας και Αιγαίου και άλλες
διατάξεις» (Α΄ 102), όπως ισχύει.
3. Τις διατάξεις του άρθρου 8 παρ. 2, του Κώδικα
Προσωπικού του Λιμενικού Σώματος που κυρώθηκε από
το άρθρο πρώτο του ν. 3079/2002 (Α΄ 311).
4. Τις διατάξεις του άρθρου 5 του π.δ. 85/2012 « Ίδρυση
και μετονομασία Υπουργείων, μεταφορά και κατάργη−
ση Υπηρεσιών» (Α΄ 141) όπως αντικαταστάθηκε με το
άρθρο 1 του π.δ. 94/2012 (Α΄ 149) και το άρθρο 3 του
π.δ. 98/2012 (Α΄ 160).
5. Τις διατάξεις του π.δ. 119/2013 «Διορισμός Αντι−
προέδρου της Κυβέρνησης, Υπουργών, Αναπληρωτών
Υπουργών, Υφυπουργών» (Α΄153) και του π.δ. 158/2014
«Διορισμός Υπουργών» (Α΄ 240).
6. Το γεγονός ότι από τις διατάξεις του παρόντος
δεν προκαλείται δαπάνη σε βάρος του κρατικού προϋ−
πολογισμού.
7. Την υπ’ αριθμ. 236/2014 Γνωμοδότηση του Συμβου−
λίου της Επικρατείας, μετά από πρόταση των Υπουργών
Ανάπτυξης και Ανταγωνιστικότητας και Ναυτιλίας και
Αιγαίου, αποφασίζουμε:

Άρθρο 1
Σκοπός
Σκοπός του παρόντος είναι η προσαρμογή της ελ−
ληνικής νομοθεσίας προς τις διατάξεις της Οδηγίας
2013/38/ΕΕ του Ευρωπαϊκού Κοινοβουλίου και του Συμ−
βουλίου της 12ης Αυγούστου 2013 σχετικά με τους ελέγ−
χους των πλοίων από τις Αρχές του κράτους λιμένα
(L 218/14.08.2013 Επίσημη Εφημερίδα της Ευρωπαϊκής
Ένωσης).
Άρθρο 2
Άρθρο 1 της Οδηγίας−
Τροποποιήσεις της Οδηγίας 2009/16/ΕΚ
1. Το άρθρο 2 του π.δ. 16/2011 τροποποιείται ως εξής:
α. η περίπτωση α της παραγράφου 1 τροποποιείται
ως εξής:
αα) η υποπερίπτωση ζζ΄) διαγράφεται και η υποπερί−
πτωση ηη΄ αναριθμείται ως ζζ΄.
ββ) προστίθενται οι ακόλουθες υποπαράγραφοι:
ηη) σύμβαση ναυτικής εργασίας του 2006 (MLC 2006)
θθ) διεθνής σύμβαση του 2001 για τον Έλεγχο Επι−
βλαβών Συστημάτων Υφαλοχρωματισμού των Πλοίων
(AFS 2001)
ιι) διεθνής σύμβαση του 2001 για την Αστική Ευθύνη
για Ζημία Ρύπανσης από Πετρέλαιο Κίνησης (σύμβαση
Bunkers, 2001)».
β. Στην παράγραφο 1 προστίθενται οι ακόλουθες πε−
ριπτώσεις:
κγ) «πιστοποιητικό ναυτικής εργασίας»: το πιστοποιη−
τικό που αναφέρεται στον κανονισμό 5.1.3 της MLC 2006.
κδ) «δήλωση συμμόρφωσης ναυτικής εργασίας»: η
δήλωση που αναφέρεται στον κανονισμό 5.1.3 της MLC
2006».
γ. προστίθεται παράγραφος 3 ως ακολούθως:
«3. Όλες οι παραπομπές του παρόντος διατάγματος
σε συμβάσεις, διεθνείς κώδικες και αποφάσεις, συμπε−
ριλαμβανομένων και εκείνων που αφορούν σε πιστοποι−
ητικά και άλλα έγγραφα, θεωρούνται ως παραπομπές
στις επικαιροποιημένες εκδόσεις των εν λόγω συμβά−
σεων, διεθνών κωδίκων και αποφάσεων».
2. Το άρθρο 3 του π.δ. 16/2011 τροποποιείται ως εξής:
α. η παράγραφος 3 αντικαθίσταται ως εξής:
«3. Κατά την επιθεώρηση πλοίου το οποίο φέρει τη
σημαία κράτους που δεν είναι μέρος σύμβασης, οι Αρ−

7648

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

μόδιες Αρχές Επιθεώρησης φροντίζουν ώστε η μεταχεί−
ριση του πλοίου και του πληρώματός του να μην είναι
ευνοϊκότερη από εκείνη πλοίου που φέρει τη σημαία
κράτους το οποίο είναι μέρος της Σύμβασης αυτής. Το
εν λόγω πλοίο υπόκειται σε λεπτομερέστερη επιθεώ−
ρηση σύμφωνα με τις διαδικασίες που προβλέπονται
στο ΜΣ των Παρισίων».
β. προστίθεται παράγραφος 5 ως ακολούθως:
«5. Τα μέτρα που θεσπίζονται για την εφαρμογή του
παρόντος δεν οδηγούν σε υποβάθμιση του γενικού επι−
πέδου προστασίας των ναυτικών δυνάμει του κοινωνι−
κού δικαίου της Ένωσης στους τομείς στους οποίους
εφαρμόζεται το παρόν διάταγμα, σε σύγκριση με την
τρέχουσα κατάσταση στη χώρα. Κατά την υλοποίηση
των μέτρων αυτών, εάν οι αρμόδιες Αρχές Επιθεώρησης
διαπιστώσουν σαφή παράβαση του δικαίου της Ένω−
σης σε πλοία που φέρουν τη σημαία κράτους μέλους,
ενημερώνουν αμέσως, σύμφωνα με την εθνική νομοθε−
σία και πρακτική, οποιαδήποτε άλλη σχετική αρμόδια
αρχή ώστε να αναληφθούν οι κατάλληλες περαιτέρω
ενέργειες».
3. Στο άρθρο 17 του π.δ. 16/2011 προστίθενται τα ακό−
λουθα εδάφια:
«Όταν, έπειτα από λεπτομερέστερη επιθεώρηση, δι−
απιστώνεται ότι οι συνθήκες διαβίωσης και εργασίας
επί του πλοίου δεν συμμορφώνονται με τις απαιτήσεις
της MLC 2006, ο επιθεωρητής γνωστοποιεί αμέσως τις
ελλείψεις στον πλοίαρχο και καθορίζει τις απαιτού−
μενες προθεσμίες για την αποκατάστασή τους. Στην
περίπτωση που ο επιθεωρητής θεωρήσει ότι οι εν λόγω
ελλείψεις είναι σημαντικές ή εάν σχετίζονται με πιθα−
νή υποβολή καταγγελίας δυνάμει του παραρτήματος
V μέρος Α σημείο 19, ο επιθεωρητής γνωστοποιεί τις
ελλείψεις στις εθνικές αρμόδιες οργανώσεις ναυτικών
και πλοιοκτητών και δύναται:
α. να ενημερώσει εκπρόσωπο του κράτους σημαίας
β. να διαβιβάσει τις σχετικές πληροφορίες στις αρμό−
διες αρχές του επόμενου λιμένα κατάπλου.
Όσον αφορά τα θέματα που σχετίζονται με την MLC
2006, η αρμόδια Αρχή Επιθεώρησης, μέσω της Διεύ−
θυνσης Ναυτικής Εργασίας (ΔΝΕΡ) του Υπουργείου
Ναυτιλίας και Αιγαίου, δικαιούται να διαβιβάσει προς
τον Γενικό Διευθυντή του Διεθνούς Γραφείου Εργα−
σίας αντίτυπο της έκθεσης του επιθεωρητή, η οποία
συνοδεύεται από τυχόν απάντηση που έχει ληφθεί από
τις αρμόδιες αρχές του κράτους σημαίας εντός της
προκαθορισμένης προθεσμίας, με σκοπό τη λήψη κα−
τάλληλων και πρόσφορων μέτρων που διασφαλίζουν
ότι τηρείται αρχείο με τις εν λόγω πληροφορίες και
ότι αυτό γνωστοποιείται στα ενδιαφερόμενα μέρη που
επιθυμούν ενδεχομένως να κάνουν χρήση των σχετικών
διαδικασιών προσφυγής.
4. Η παράγραφος 3 του άρθρου 18 του π.δ. 16/2011
αντικαθίσταται ως εξής:
«3. Η ταυτότητα του καταγγέλλοντος δεν αποκαλύ−
πτεται στον πλοίαρχο ή τον πλοιοκτήτη του συγκεκρι−
μένου πλοίου. Ο επιθεωρητής λαμβάνει τα απαραίτητα
μέτρα με σκοπό την προστασία της εμπιστευτικότητας
των καταγγελιών που υποβάλλουν οι ναυτικοί, μεταξύ
άλλων μέσω της διασφάλισης της εχεμύθειας κατά τη
διάρκεια τυχόν συνεντεύξεων με τους ναυτικούς».
5. Μετά το άρθρο 18 του π.δ. 16/2011, προστίθεται
άρθρο 18Α ως ακολούθως:

«ΑΡΘΡΟ 18Α
Διαδικασίες της MLC 2006 για τη διαχείριση καταγ−
γελιών που υποβάλλονται στην ξηρά.
1. Ναυτικός που ισχυρίζεται ότι έχουν παραβιαστεί
οι απαιτήσεις της MLC 2006 (συμπεριλαμβανομένων
των δικαιωμάτων των ναυτικών), μπορεί να υποβάλει
καταγγελία σε επιθεωρητή στον λιμένα στον οποίο έχει
καταπλεύσει το πλοίο του. Στις περιπτώσεις αυτές, ο
επιθεωρητής διενεργεί αρχική διερεύνηση.
2. Όπου ενδείκνυται, αναλόγως της φύσεως της κα−
ταγγελίας, η αρχική διερεύνηση πρέπει να περιλαμβάνει
εξέταση του εάν έχουν τηρηθεί οι διαδικασίες υποβολής
παραπόνων επί πλοίου που προβλέπει ο κανονισμός
5.1.5 της MLC 2006. Ο επιθεωρητής δύναται επίσης να
διενεργεί λεπτομερέστερη επιθεώρηση σύμφωνα με το
άρθρο 13 του παρόντος.
3. Ο επιθεωρητής πρέπει, όπου απαιτείται, να επιδιώκει
την επίλυση καταγγελιών σε επίπεδο πλοίου.
4. Στην περίπτωση που η διερεύνηση ή η επιθεώρηση
αποκαλύψει μη συμμόρφωση που εμπίπτει στο πεδίο
εφαρμογής του άρθρου 19, εφαρμόζονται οι διατάξεις
του άρθρου αυτού.
5. Όταν δεν εφαρμόζεται η παράγραφος 4 και καταγ−
γελία ναυτικού που σχετίζεται με θέματα που καλύπτει
η MLC 2006 δεν έχει επιλυθεί σε επίπεδο πλοίου, ο
επιθεωρητής ενημερώνει αμέσως το κράτος σημαίας,
ζητώντας του να υποβάλει, εντός προκαθορισμένης
προθεσμίας συμβουλές και διορθωτικό σχέδιο δράσης.
Έκθεση των επιθεωρήσεων που διενεργήθηκαν διαβι−
βάζεται με ηλεκτρονικά μέσα στη βάση δεδομένων των
επιθεωρήσεων που αναφέρεται στο άρθρο 24.
6. Όταν μια καταγγελία δεν έχει επιλυθεί κατόπιν
ενεργειών που αναλήφθηκαν σύμφωνα με την παράγρα−
φο 5, η αρμόδια Αρχή Επιθεώρησης διαβιβάζει μέσω της
Διεύθυνσης Ναυτικής Εργασίας (ΔΝΕΡ) του Υπουργείου
Ναυτιλίας και Αιγαίου αντίγραφο της έκθεσης του επι−
θεωρητή στον γενικό διευθυντή του Διεθνούς Γραφείου
Εργασίας. Η έκθεση συνοδεύεται από τυχόν απάντηση
που έχει ληφθεί από την αρμόδια αρχή του κράτους
σημαίας εντός της προκαθορισμένης προθεσμίας.
Ομοίως, ενημερώνονται και οι αρμόδιες οργανώσεις
ναυτικών και πλοιοκτητών της Ελλάδας. Επιπροσθέ−
τως, στατιστικά στοιχεία και πληροφορίες σχετικά με
καταγγελίες που επιλύθηκαν σε ετήσια βάση, διαβιβά−
ζονται στη Διεύθυνση Ναυτικής Εργασίας (ΔΝΕΡ) του
Υπουργείου Ναυτιλίας και Αιγαίου εντός του πρώτου
δεκαπενθημέρου του επόμενου έτους, προκειμένου να
διαβιβασθούν συγκεντρωτικά στον Γενικό Διευθυντή
του Διεθνούς Γραφείου Εργασίας.
Αυτές οι πληροφορίες και τα στατιστικά στοιχεία
υποβάλλονται, ώστε, βάσει ενεργειών που θεωρούνται
κατάλληλες και σκόπιμες, να τηρείται αρχείο τέτοιου
είδους πληροφοριών και να τίθεται υπόψη των μερών,
μεταξύ άλλων των οργανώσεων ναυτικών και πλοιοκτη−
τών, που ενδεχομένως ενδιαφέρονται να κάνουν χρήση
σχετικών διαδικασιών προσφυγής.
7. Το παρόν άρθρο ισχύει υπό την επιφύλαξη του άρθρου
18. Το άρθρο 18 τέταρτο εδάφιο εφαρμόζεται επίσης στις
καταγγελίες για θέματα που καλύπτει η MLC 2006».
6. Το άρθρο 19 του π.δ. 16/2011 τροποποιείται ως εξής:
α. Προστίθεται η παράγραφος «2 α» ως εξής:
«2α. Στην περίπτωση που οι συνθήκες διαβίωσης και
εργασίας επί του πλοίου είναι σαφώς επικίνδυνες για την

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
ασφάλεια, την υγεία ή την ασφάλεια των ναυτικών από
έκνομες ενέργειες ή υπάρχουν ελλείψεις που συνιστούν
σοβαρή ή επανειλημμένη παράβαση των απαιτήσεων
της MLC 2006 (συμπεριλαμβανομένων των δικαιωμάτων
των ναυτικών), η Αρμόδια Αρχή Επιθεώρησης φροντίζει
να του επιβληθεί κράτηση ή να παύσει η λειτουργία στο
πλαίσιο της οποίας εντοπίστηκαν οι ελλείψεις.
Η εντολή κράτησης ή η παύση λειτουργίας δεν αίρεται
μέχρι να αποκατασταθούν οι ελλείψεις ή να αποδεχθεί
η Αρμόδια Αρχή σχέδιο αποκατάστασης των εν λόγω
ελλείψεων και να ικανοποιηθεί ότι το σχέδιο θα εφαρμο−
σθεί ταχέως. Ο επιθεωρητής μπορεί να διαβουλευθεί με
το κράτος σημαίας πριν αποδεχθεί το σχέδιο δράσης».
β. Η παράγραφος 6 αντικαθίσταται ως εξής:
«6. Σε περίπτωση κράτησης, η Αρμόδια Αρχή Επιθεώ−
ρησης ενημερώνει αμέσως, γραπτώς και συμπεριλαμβά−
νοντας την έκθεση επιθεώρησης, τις αρχές του κράτους
σημαίας ή, εάν αυτό δεν είναι εφικτό, τον πρόξενο ή,
εν απουσία του, τον πλησιέστερο διπλωματικό αντι−
πρόσωπο του κράτους αυτού, για όλες τις περιστάσεις
οι οποίες κατέστησαν αναγκαία αυτή την επέμβαση.
Επιπλέον, απευθύνεται κοινοποίηση, εφόσον απαιτείται,
στους οριζόμενους επιθεωρητές ή στους αναγνωρισμέ−
νους οργανισμούς που είναι υπεύθυνοι για την έκδοση
των πιστοποιητικών κλάσης ή των υποχρεωτικών πιστο−
ποιητικών σύμφωνα με τις συμβάσεις. Επιπλέον, εάν ένα
πλοίο δεν επιτρέπεται να αποπλεύσει λόγω σοβαρών ή
επανειλημμένων παραβάσεων των απαιτήσεων της MLC
2006 (συμπεριλαμβανομένων των δικαιωμάτων των ναυ−
τικών), ή διότι οι συνθήκες διαβίωσης και εργασίας επί
του πλοίου συνιστούν σαφή κίνδυνο για την ασφάλεια,
την υγεία ή την ασφάλεια των ναυτικών από έκνομες
ενέργειες, η Αρμόδια Αρχή Επιθεώρησης ενημερώνει
αμέσως το κράτος σημαίας σχετικά και καλεί εκπρό−
σωπο του κράτους σημαίας να είναι παρών, στο μέτρο
του δυνατού, ζητώντας από το κράτος σημαίας να απα−
ντήσει εντός ταχθείσας προθεσμίας. Η Αρμόδια Αρχή
Επιθεώρησης ενημερώνει επίσης αμέσως τις αρμόδιες
οργανώσεις ναυτικών και πλοιοκτητών στην Ελλάδα».
7. Η παράγραφος 2Β της υποπερίπτωσης ΙΙ του Παραρ−
τήματος Ι του π.δ. 16/2011 τροποποιείται ως ακολούθως:
α. η περίπτωση ε αντικαθίσταται ως εξής:
«ε) Πλοία, τα οποία αποτέλεσαν αντικείμενο αναφο−
ράς ή καταγγελίας, συμπεριλαμβανομένης καταγγελίας
υποβληθείσας στον λιμένα, από τον πλοίαρχο, μέλος
του πληρώματος ή οποιοδήποτε πρόσωπο ή οργανισμό
που έχει έννομο συμφέρον για την ασφαλή λειτουργία
του πλοίου, τις συνθήκες διαβίωσης και εργασίας επί
του πλοίου ή την πρόληψη της ρύπανσης, εκτός εάν η
Αρμόδια Αρχή Επιθεώρησης κρίνει ότι η αναφορά ή η
καταγγελία είναι προφανώς αβάσιμες»
β. προστίθεται η περίπτωση ια ως ακολούθως:
«ια. πλοία για τα οποία έχει συμφωνηθεί σχέδιο δρά−
σης για την αποκατάσταση των ελλείψεων σύμφωνα με
τα αναφερόμενα στο άρθρο 19 παράγραφος 2α, αλλά
για τα οποία δεν έχει ελεγχθεί η εφαρμογή του εν λόγω
σχεδίου από επιθεωρητή».
8. Το παράρτημα IV του π.δ. 16/2011 τροποποιείται ως
ακολούθως:
α. Οι περιπτώσεις 14, 15 και 16 αντικαθίστανται ως εξής:
«14. Ιατρικά πιστοποιητικά (βλέπε MLC 2006).
15. Πίνακας διευθέτησης χρόνου εργασίας επί πλοίου
(βλ. MLC 2006 και STCW 78/95).

7649

16. Αρχείο των ωρών εργασίας και των ωρών ανάπαυ−
σης των ναυτικών (βλέπε MLC 2006)».
β. προστίθενται οι ακόλουθες περιπτώσεις:
«46. Πιστοποιητικό ναυτικής εργασίας.
47. Δήλωση συμμόρφωσης ναυτικής εργασίας, μέρη
I και ΙΙ.
48. Διεθνές πιστοποιητικό συστήματος υφαλοχρω−
ματισμού.
49. Πιστοποιητικό ασφάλισης ή άλλης οικονομικής
εξασφάλισης σχετικά με την αστική ευθύνη για ζημία
από ρύπανση πετρελαίου κίνησης».
9. Στο Μέρος Α του Παραρτήματος V του π.δ. 16/2011,
προστίθενται οι ακόλουθες περιπτώσεις:
«16. Τα απαιτούμενα βάσει της MLC 2006 έγγραφα δεν
έχουν προσκομιστεί, δεν έχουν επικαιροποιηθεί ή έχουν
επικαιροποιηθεί εσφαλμένα ή τα έγγραφα που προσκο−
μίζονται δεν περιέχουν τις πληροφορίες που απαιτούνται
βάσει της MLC 2006 ή δεν είναι έγκυρα κατ’ άλλον τρόπο.
17. Οι συνθήκες διαβίωσης και εργασίας επί του πλοίου
δεν ανταποκρίνονται στις απαιτήσεις της MLC 2006.
18. Υπάρχουν βάσιμοι λόγοι να πιστεύει ότι το πλοίο
έχει αλλάξει σημαία με σκοπό να αποφευχθεί η συμ−
μόρφωση προς την MLC 2006.
19. Υπάρχει καταγγελία ότι οι συνθήκες διαβίωσης και
εργασίας επί του πλοίου δεν συμμορφώνονται με τις
απαιτήσεις της MLC 2006».
10. Η περίπτωση 3.10 του παραρτήματος X του π.δ. 16/
2011 τροποποιείται ως ακολούθως:
α. ο τίτλος αντικαθίσταται ως εξής:
«Τομείς που υπάγονται στην MLC 2006»
β. προστίθενται τα ακόλουθα στοιχεία:
«8. Οι συνθήκες που επικρατούν επί του πλοίου είναι
σαφώς επικίνδυνες για την ασφάλεια, την υγεία ή την
ασφάλεια των ναυτικών από έκνομες ενέργειες.
9. Η μη συμμόρφωση συνιστά σοβαρή ή επανειλημμένη
παραβίαση των απαιτήσεων της MLC 2006, (συμπερι−
λαμβανομένων των δικαιωμάτων των ναυτικών), όσον
αφορά τις συνθήκες διαβίωσης και εργασίας των ναυ−
τικών επί του πλοίου, όπως ορίζονται στο πιστοποιη−
τικό ναυτικής εργασίας και τη δήλωση συμμόρφωσης
ναυτικής εργασίας».
Άρθρο 3
Λοιπές Τροποποιήσεις του π.δ. 16/2011
1. Το δεύτερο εδάφιο του Παραρτήματος ΙΙΙ του
π.δ. 16/2011 (Α΄ 36) αντικαθίσταται ως εξής:
«Οι πληροφορίες που σημειώνονται παρακάτω υπο−
βάλλονται τουλάχιστον εβδομήντα δύο (72) ώρες πριν
από τον αναμενόμενο χρόνο κατάπλου στον λιμένα ή
στο αγκυροβόλιο ή πριν από τον απόπλου από τον
προηγούμενο λιμένα σε περίπτωση που το ταξίδι ανα−
μένεται να διαρκέσει λιγότερο από εβδομήντα δύο (72)
ώρες ή εάν ο λιμένας κατάπλου είναι άγνωστος ή με−
ταβλήθηκε κατά τη διάρκεια του ταξιδιού, ευθύς μόλις
η πληροφορία έγινε γνωστή».
2. Στο παράρτημα ΙV του π.δ. 16/2011 (Α΄ 36) προστί−
θεται η ακόλουθη περίπτωση:
«50. Πιστοποιητικό του καταλόγου επικίνδυνων υλικών
ή δήλωση συμμόρφωσης σύμφωνα με τον αριθ. 1257/2013
Κανονισμό Ευρωπαϊκού Κοινοβουλίου και του Συμβου−
λίου της 20ης Νοεμβρίου 2013 «για την ανακύκλωση
πλοίων και την τροποποίηση του Κανονισμού (ΕΚ) αριθ.
1013/2006 και της οδηγίας 2009/16/ΕΚ».

7650

ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

3. Το δεύτερο εδάφιο της ΕΙΣΑΓΩΓΗΣ του Παραρτή−
ματος Χ του π.δ. 16/2011, αντικαθίσταται ως εξής:
«Στο σημείο 3 παρέχονται παραδείγματα ελλείψεων,
οι οποίες αυτές καθαυτές δικαιολογούν την κράτηση
του εμπλεκόμενου πλοίου (βλέπε άρθρο 19 παράγραφος
3), σύμφωνα με το από 1−2−2013 Διορθωτικό της ΚΟ
2009/16 ΕΚ, (ΕΕL 32/σελ. 23/1−2−2013)».
Άρθρο 4
Τροποποίηση του π.δ. 159/2006
Το άρθρο 18 του π.δ. 159/2006 (Α΄ 168) αντικαθίσταται
ως εξής:
«Άρθρο 18
«Κατά τη λειτουργία των εκπαιδευτικών σειρών
του Τμήματος Εκπαίδευσης Επιθεωρητών Ασφαλείας
Πλοίων της Σχολής και για λόγους ομοιομορφίας της
πιστοποίησης της εκπαίδευσης, η οποία υπαγορεύεται
από τις διατάξεις του π.δ. 88/1997 (Α΄ 90), όπως αντι−
καταστάθηκε με το π.δ 16/2011 (Α΄36), οι Επιθεωρητές
Ασφαλείας Πλοίων του Υπουργείου Ναυτιλίας και Αι−
γαίου που έχουν περατώσει με επιτυχία στο παρελ−
θόν το αντίστοιχο ειδικό εκπαιδευτικό πρόγραμμα για
Αξιωματικούς ΛΣ – ΕΛ.ΑΚΤ − Επιθεωρητές ασφαλείας

πλοίων και τους έχει χορηγηθεί σχετική βεβαίωση,
δύναται να συμμετέχουν στις τελικές εξετάσεις του
Τμήματος. Στους επιτυχόντες απονέμεται το προβλε−
πόμενο, από τις διατάξεις του άρθρου 15 του παρόντος,
πτυχίο».
Άρθρο 5
Έναρξη Ισχύος
Η ισχύς του παρόντος διατάγματος αρχίζει από την
21η Νοεμβρίου 2014 πλην του άρθρου 4, η ισχύς του
οποίου αρχίζει από τη δημοσίευση του παρόντος στην
Εφημερίδα της Κυβερνήσεως.
Στους Υπουργούς Ανάπτυξης και Ανταγωνιστικότητας
και Ναυτιλίας και Αιγαίου αναθέτουμε τη δημοσίευση
και εκτέλεση του παρόντος διατάγματος.
Αθήνα, 19 Νοεμβρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΤΥΞΗΣ ΚΑΙ ΑΝΤΑΓΩΝΙΣΤΙΚΟΤΗΤΑΣ

ΝΑΥΤΙΛΙΑΣ ΚΑΙ ΑΙΓΑΙΟΥ

ΚΩΝΣΤΑΝΤΙΝΟΣ ΣΚΡΕΚΑΣ ΜΙΛΤΙΑΔΗΣ ΒΑΡΒΙΤΣΙΩΤΗΣ

ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01002502011140004*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

